      {א} בן נון בחיר''ק כמו בן בסגו''ל ולפי שהן מלות זעירות ודבוקות תקל הקריאה בחיר''ק מבסגו''ל  {ב} קום הוא ענין זרוז כמו ( דברים י יא ) קום לך למסע  {ג} תדרך מלשון דרך וענינו הליכה וצעידה  {ד} והלבנון כן שם היער ואולי גדלו בו אילני לבנה מבוא ענין שקיעה כמו ( בראשית כח יא ) כי בא השמש  {ו} ואמץ אף הוא ענין חוזק כמו ( משלי כד ה ) מאמץ כח  {ז} תשכיל ענינו הצלחה וכן ( שמואל א יח יד ) ויהי דוד לכל דרכיו משכיל כי המצליח נראה להבריות שעשה מעשיו בהשכל  {ח} ימוש יסור כמו ( ישעיהו נט כא ) לא ימושו מפיך והגית פעם תשמש לדבור כמו ( תהלים לה כח ) ולשוני תהגה ופעם תשמש למחשבה כמו ( שם מט ד ) והגות לבי  {ט} הלוא המלה ההיא תורה לזרז ולחזק כמו ( שופטים ו יד ) הלוא שלחתיך תערוץ ותחת שתיהם ענין פחד כמו ( דברים ז כא ) לא תערוץ מפניהם וכו' ( שם א כא ) ואל תחת  {י} שוטרי הם הממונים להשמיע להעם דברי המושל ולהכריח על קיומם כמו ( שם טז יח ) שופטים ושוטרים  {יא} צדה מזון כמו ( יהושע ט ה ) לחם צידם בעוד תרגומו בסוף  {יד} חמושים מזויינים כמו ( שמות יג יח ) וחמשים עלו  {יח} ימרה מלשון מרי ומרד כמו ( דברים כא יח ) סורר ומורה    {א} מרגלים ענין חיפוש כמו ( דברי הימים א יט ג ) לחקר ולהפך ולרגל חרש ענינו מחשבה כמו ( משלי ג כט ) אל תחרוש על רעך רעה זונה מוכרת מזון  {ב} הנה להעיר הזאת לחפור לרגל ולחפש כמו ( איוב לט כא ) יחפרו בעמק על שם שהמחפש דבר מה בקרקע חופר בה  {ד} ותצפנו הסתירה אותו כמו ( משלי ב ז ) יצפן לישרים כן ענינו אמת כמו ( שמות י כט ) כן דברת מאין מאוזה מקום  {ה} אנה לאיזה מקום  {ו} הערוכות מלשון עריכה וסדור  {ז} על ענינו כמו עד וכן ( בראשית מט יג ) וירכתו על צידון המעברות מקום מעבר הירדן  {ח} עליהם ענינו כמו אליהם באל''ף  {ט} אימתכם מלשון אימה ופחד נמגו נמסו  {י} הוביש מלשון יבש החרמתם ענין מיתה וכליון  {טו} בקיר בכותל  {טז} יפגעו ענין פגישה ונחבתם מלשון מחבואה ורצה לומר תסתרו במקום מחבואה  {יח} תקות מלשון קו וחבל וכן ( ישעיהו מד יג ) נטה קו השני רצה לומר צבוע בצבע אדום כמו ( שמות כה ד ) ותולעת שני תאספי ענין הכנסה כמו ( שופטים יט טו ) ואין איש מאסף אותם  {כג} המוצאות מה שקרה להם    {ד} מתמול כמו מאתמול שלשום יום השלישי שלפני היום הזה  {ז} אחל מלשון התחלה  {י} והורש יוריש מענין גרושין כמו ( שופטים א כ ) ויורש משם  {יג} נד תל וקבוץ אחת וכן ( שמות טו ח ) נצבו כמו נד נוזלים  {טו} גדותיו הם שפתי הנהר סביב המים כמו ( ישעיהו ח ז ) והלך על כל גדותיו  {טז} תמו מלשון תם והשלמה    {ה} והרימו והגביהו  {ט} תחת במקום  {יג} חלוצי מזוין כמו ( דברים ג יח ) חלוצים תעברו ערבות ענינו כמו מדבר  {יח} נתקו נעתקו וסרו ממקומם    {ב} צורים חדודים כמו ( תהלים פט מד ) צור חרבו  {ג} אל גבעת בגבעת וכן ( שמות כה כא ) ואל הארון ומשפטו ובהארון  {ו} זבת מלשון זיבה ונטיפה  {ח} תחתם במקומם חיותם ענינו רפואה כמו ( ישעיהו לח כא ) וימרחו על השחין ויחי  {ט} גלותי מלשון גלגל וסבוב  {יא} מעבור תרגום של 'דגן' הוא עבורא ( דברים כח נא ) וקלוי שבלים צלוים כמו ( ויקרא ב יד ) אביב קלוי באש בעצם היום רצה לומר בגופו של יום כמו ( שם כג יד ) עד עצם היום הזה ורצה לומר לא בלילה שלפניו עם כי הלילה הולך אחר היום  {יב} וישבות ענין בטול כמו ( ישעיהו יד ד ) שבת נוגש  {יג} שלופה חלוצה מתערה כמו ( איוב כ כה ) שלף ויצא מגוה  {יד} אל פניו לפניו רצה לומר לפני העומד לנגדו  {טו} של הסר וכן במשה ( שמות ג ה ) של נעליך    {ג} הקיף ענין סבוב כמו ( תהלים פח יח ) הקיפו עלי יחד  {ד} היובלים האילים כן תרגומו  {ה} במשוך בהאריך הקול  {ז} והחלוץ הם בני ראובן ובני גד וחצי שבט מנשה כולם היו מזוינים ביותר כמו שכתוב בהם ( דברים ג יח ) חלוצים תעברו  {ט} והמאסף דגל מחנה דן נקרא מאסף על שום שהלכו באחרונה והיו מאספים כל הנכשלים מהמחנות שהלכו ראשונים  {טו} השחר הוא האור הנוצץ בפאת המזרח טרם יעלה השמש כמשפט הזה רצה לומר כמנהג הזה  {יז} חרם פעם תשמש על חרמי גבוה והקדש ופעם תשמש על כריתה ושממון החבאתה הסתירם  {יח} ועכרתם מענין השחתה ובלבול כמו ( בראשית לד ל ) עכרתם אתי  {כ} וירע מלשון תרועה  {כא} לפי חרב החדוד של החרב נקרא 'פה' בלשון המקרא ( כמו בתהלים קמט ו וחרב פיפיות ) ( א ) וימעלו ענין חטא ופשע    {ב} עם בית און סמוך לבית און כמו ( בראשית כה יא ) עם באר לחי ראי  {ג} תיגע מלשון יגיעה  {ד} לפני מלפני  {ה} השברים שם המקום נקרא על שם המאורע על כי נשברו שם במורד במקום הירידה מההר  {ז} אהה ענין לשון צעקה ויללה כמו ( מלכים ב ו ה ) אהה אדוני ולו הלואי וכן ( במדבר יד ב ) לו מתנו הואלנו ענין רצון כמו ( שופטים יט ו ) הואל נא ולין  {ח} בי ענין לשון בקשה כמו ( בראשית מד יח ) בי אדוני  {יא} בריתי ענינו בכל מקום דבר המתקיים וגם שבועה היא דבר המתקיים וחרם כשבועה שמו נתנו  {יג} קדש הזמן כמו ( יואל ד ט ) קדשו מלחמה  {טו} נבלה דבר מגונה כמו ( ישעיהו לב ו ) נבלה ידבר  {יט} תודה הודאה תכחד ענינו העלמה כמו ( איוב טו יח ) ולא כחדו  {כ} אמנה באמת  {כא} אדרת טלית חשובה והוא מלשון אדיר שנער עשוי בשנער והוא בבל ולשון רצה לומר ארוכה ומשוכה כלשון  {כג} ויציקם מלשון יציקה ושפיכה  {כה} וירגמו ענין השלכת אבנים  {כו} גל תל גבוה    {ב} אורב יושב במסתור המארב  {ה} ונסנו מלשון ניסה ובריחה  {ו} התיקנו ענין העתקה והסרה  {ז} והורשתם ענין גרושין  {ח} תציתו תבעירו כמו ( איכה ד יא ) ויצת אש בציון  {ט} מים ממערב  {י} ויפקוד ענין השגחה  {יא} והגי והעמק  {יג} וישימו ענין הזמנה למלחמה כמו ( מלכים א כ יב ) שימו אל העיר עקבו תרגומו מארבו והוא מלשון ( בראשית כו לו ) ויעקבני זה פעמים שהוא ענין ערמה  {יד} למועד לזמן כמו ( בראשית יח יד ) למועד אשוב אליך  {יח} בכידון ברומח  {כ} ידים מקום כמו ( שמואל ב יח יח ) יד אבשלום  {כב} בתוך באמצע כמו ( במדבר לה ה ) והעיר בתוך שריד שיור ושארית כמו ( ירמיהו לא א ) שרידי חרב ופליט גם הוא ענין שארית כמו ( עזרא ט ח ) להשאיר לנו פליטה  {כח} תל מלאה תילין ודגורין להיות כן עד עולם לבלי אפשר להפנות והוא ענין גוזמא והפלגה  {כט} נבלתו אף גוף אדם המת נקרא נבלה  {לב} משנה מלשון שנים  {לג} כאזרח זה ישראל גמור מלידה מול נגד    {א} ובשפלה בעמק חוף שפת  {ב} פה אחד רצה לומר בעצה אחת  {ד} ויצטירו עשו עצמם כשלוחים כמו ( משלי יג יז ) ציר אמונים בלים מורקבים נאדות הם כלי היין ומבוקעים מלשון בקיעה ומצוררים מקושרים כמו ( בראשית מב לה ) צרור כספו  {ה} ונעלות מנעלים שברגליהם ומטולאות ענין חלוף הגוונים כמו ( יחזקאל טז טז ) במות טלאות צידם מזונם נקודים מנומר בחברבורות כמו ( בראשית לא יב ) נקודים וברודים  {יב} הצטידנו מלשון צידה ומזון  {יח} וילנו מלשון תלונה ותערומות  {כא} חוטבי ענין כריתה וחתוך וכן ( דברים יט ה ) לחטוב עצים    {א} אדוני צדק כך שמו  {ו} תרף מלשון רפיון  {ט} פתאום ענין מהירות מבלי הרגשה מקודם  {י} ויהומם מלשון מהומה ובלבול  {יב} תת מלשון נתינה דום המתן כמו ( שמואל א יד ט ) דומו עד הגיענו אליכם  {יג} אויביו מאויביו אץ ענין מהירות כמו ( משלי יט ב ) ואץ ברגלים לבוא לשקוע כמו ( בראשית כח יא ) כי בא השמש תמים מלשון תם ושלם  {טז} ויחבאו נסתרו והוא מלשון מחבואה  {יח} גולו גלגלו והפקידו מלשון פקיד וממונה  {יט} וזנבתם מלשון זנב ורצה לומר סוף המחנה כזנב הזה שהוא סוף הגוף  {כ} והשרידים שרדו הנשארים נשארו כמו ( איכה ב כב ) פליט ושריד  {כא} חרץ ענין תנועה כמו ( שמואל ב ה כד ) אז תחרץ  {כד} קציני ענין שררה כמו ( ישעיהו ג ו ) קצין תהיה לנו  {מ} והנגב מקום נגוב ויבש ( בראשית ח יג ) כי חרבו פני האדמה תרגומו נגבו וכן ( לקמן טו יט ) ארץ הנגב נתתני והשפלה העמק והאשדות מדרון ההרים שהמים נשפכים ויורדים שם וכן ( דברים ג יג ) אשדות הפסגה וכן ( בראשית ט ו ) שופך דם תרגומו דישוד דמא    {ב} ובערבה במישור נגב כנרות לדרום כנרות והוא שם מקום ובנפות דור מחוזות וגלילות של דור כמו ( תהלים מח ג ) יפה נוף  {ה} ויועדו מלשון ועד ואסיפה  {ו} תעקר תסיר העיקר כמו ( איוב לא יב ) ובכל תבואתי תשרש ומשפטו תסיר השורש ממקומו ורצה לומר שיכרות הרגלים שהם העיקר והיסוד לבהמה  {י} לפנים בימים הקדמונים  {יג} תלם מלשון תל וגובה  {יז} בעל תרגומו מישר  {כ} תחנה חנינה ורחמים  {כא} הענקים בני אדם גבהי הקומה  {כג} שקטה נחה כמו ( תהלים עו ט ) ארץ יראה ושקטה    {ד} הרפאים הענקים על שם שמרפים ידי רואיהם כי יפחדו מהם  {כג} לנפת דור למחוז דור גוים מקום נקבצו שמה מכמה גוים וכן ( בראשית יד א ) תדעל מלך גוים    {ב} גלילות מחוזות  {ג} השיחור שם הנהר סרני ענין שררה  {ט} המישור מקום ישר ושוה  {יב} וירשם גרשם  {כא} נסיכי ענין שררה  {כג} וחצריהן עיירות פרוזות מבלי חומה העומדים סביב עיר חומה  {ל} חות יאיר תרגומו כפרני יאיר    {א} המטות השבטים  {ד} ומגרשיהם הם הבנינים הסמוכים להעיר מחוץ לחומה וכאלו נגרשו ממנה למקניהם הם בהמות גסות ולקנינם הם בהמות דקות  {ו} אודותי תרגומו עסק דילי וכן ( ירמיהו ג ח ) על כל אודות  {ח} המסיו מלשון המסה מלאתי ענין השלמה וגמר  {ט} דרכה צעדה והוא מלשון דרך  {יב} בצורות חזקות והוא מלשון צור אותי עמי אף כי הוא בחול''ם וכן ( יחזקאל ב א ) ואדבר אותך והורשתים וגרשתים  {יד} יען בעבור  {טו} קרית מלשון קריה ועיר    {א} גבול מיצר וסוף  {ב} הלשון ראש הים המשוך כלשון  {ה} לפאת לצד ורוח  {ו} אבן בוהן הוא שם מקום בן ראובן עיר איש ששמו ראובן וכן ( ירמיהו מח מה ) מבין סיחון  {ז} נוכח נגד  {ט} ותאר ענין הקפה וסבוב כמו ( ישעיהו מד יג ) ובמחוגה יתארהו  {יח} ותצנח ענין נעיצה כמו ( שופטים ד כא ) ותצנח בארץ ורצונו לומר הפילה עצמה בכח וכאלו ננעצה בארץ  {יט} ברכה מתנה ומנחה כמו ( בראשית לג יא ) קח נא את ברכתי הנגב ענין יובש כמו ( ישעיהו כא א ) כסופות בנגב נתתני נתת לי גלות מעין כמו ( שיר השירים ד יב ) גל נעול ונקרא כן על שם סבובו וגלגולו את עם עליות מלשון עליון  {מה} ובנותיה הכפרים הסמוכים אליה  {מו} על יד על מקום כמו ( שמואל ב יח יח ) יד אבשלום     {א}   {ה} חבלי המחוזות יקראו חבלים על שם כי בחבל יחולק נחלה ( עמוס ז יז ואדמתך בחבל תחולק )  {י} יפגעון יפגשון  {יב} ויואל ענין רצון כמו ( יהושע ז ז ) ולו הואלנו  {יג} והורש ענין גרושין  {יד} כה רצונו לומר כמו שאתה רואה  {טו} ובראת עניגו כריתה כמו ( יחזקאל כג מז ) וברא אתהן בחרבותם אץ ענין מהירות כמו ( לעיל י יט ) ולא אץ לבוא ורצה לומר המקום צר וקטן ומהר יעברו מן הקצה אל הקצה  {טז} ימצא ענין די הספוק כמו ( במדבר יא כב ) ומצא להם    {ב} ויותרו מלשון נותר  {ג} עד אנה עד מתי מתרפים מלשון רפיון  {ד} הבו ענינו הזמנה כמו ( בראשית יא ג ) הבה נלבנה  {ו} הנה להמקום הזה ויריתי והשלכתי כמו ( שמות טו ד ) ירה בים פה במקום הזה  {יד} ותאר וסבב  {יז} נכח נגד  {יט} לשון קצה הים המשוך כלשון    {ט} מחבל ענין מחוז  {יג} המתאר המסבב  {כט} מבצר צור מבצר הבנוי בצור  {מז} וירשו מלשון ירושה    {ב} המקלט על שם שקולטת את הרוצחים שאין מדרך עיר אחרת להניח להרוצחים לדור בה  {ג} לנוס ענין בריחה בבלי דעת בלא כוונה מגואל מלשון גאולה כי בהנקם נקמת הנרצח לגאולה תחשב לו  {ד} ואספו ענין הכנסה כמו ( שופטים יט טו ) מאסף אותם  {ה} יסגירו ענין מסירה כמו ( עמוס א ו ) להסגיר לאדום שלשום יום השלישי מהיום הזה  {ז} ויקדישו ויזמינו כמו ( יואל ב טז ) קדשו קהל בגליל בארץ הגליל והוא שם מדינה בארץ ישראל  {ט} המועדה מלשון ועד וקבוץ להתאסף בהן הרוצחים כמו ( ישעיהו יד יג ) בהר מועה ( ד ) הניח מלשון מנוחה     {ח} בנכסים זה הלשון ידוע בדברי רבותינו זכרונם לברכה כלול בה זהב וכסף וכלים ומקנה וכו' וכן ( קהלת ה יח ) עושר ונכסים ובשלמות ובבגדים ויתהפך משמלה שלמה כמו מכבש כשב  {י} על אצל  {יב} לצבא כמו בצבא ובאה הלמ''ד במקום הבי''ת וכן ( ויקרא כו ז ) לפניכם לחרב ומשפטו בחרב  {טז} המעל החטא ופשע  {יח} ומחר יש מחר שהוא לאחר זמן רב וכן ( שמות יג יד ) כי ישאלך בנך מחר  {יט} ואותנו ענינו כמו ובנו מבלעדי ענינו כמו זולת וכן ( בראשית יד כד ) בלעדי רק אשר אכלו הנערים  {כה} והשביתו בטול ומניעה כמו ( ישעיהו יד ד ) שבת נוגש  {כח} תבנית צורת  {כט} חלילה הוא מלשון חולין וגנאי    {ג} לכם בשבילכם  {ד} מבוא ענין שקיעה כמו ( בראשית כח יא ) כי בא השמש  {ה} יהדפם ענין דחיפה והכאה כמו ( תהלים א ד ) תדפנו רוח והוריש יגרש  {יב} והתחתנתם מלשון חתון  {יג} לפח לרשת ולמוקש למכשול ולשוטט ענין שבט כמו ( משלי כו ג ) שוט לסוס ונכפלה למ''ד הפעל ולצננים ענין קוצים וכן ( במדבר לב נה ) לצננים בצדיכם    {ה} ואגוף ענין הכאה וכן ( שמות כא כב ) ונגפו אשה הרה  {ז} מאפל מלשון אופל וחושך  {י} אביתי ענין רצון כמו ( דברים כה ז ) לא אבה יבמי  {יא} בעלי יריחו אדוני יריחו כמו ( שמות כב יד ) אם בעליו עמו  {יב} הצרעה אמרו רבותינו זכרונם לברכה ( סוטה לו א ) שהוא מין שרץ עוף שהטילה בהם ארס  {יט} קנוא מתנקם ליפרע ישא ענין כפרה ומחילה כמו ( שמות לד ז ) נושא עון  {כו} האלה הוא שם אילן מה  {כז} לעדה לשון עד בלשון נקבה  {לב} בחלקת ענין אחוזת שדה כמו ( בראשית לב יט ) ויקן את חלקת השדה קשיטה מעה והיא מטבע מה  {לג} בגבעת מלשון גבעה והר  