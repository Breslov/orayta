      {ב} אסוף אסף ענין כליון כמו ואספת את נפשך ( שופטים יח ) והיה ראוי לומר אסף אאסף ותחס' האל''ף  {ג} את הרשעים עם הרשעים  {ד} שאר שיור הכמרים כן יקראו כהני עבודת כוכבים וכן וכמריו עליו יגילו ( הושע י ) הכהנים הם מין אחר מתחלפים בלבושיהם  {ו} הנסוגים ענין החזרה לאחור כמו ולא נסוג ממך ( תהלים פ )  {ז} הס ענין שתיקה כמו ויהס כלב ( במדבר יג ) הקדיש ענין הזמנה כמו קדשו קהל ( יואל ב ) קרואיו המזומנים לסעודה וכן בראש הקרואים ( ש''א ט )  {ח} ופקדתי ענין השגחה נכרי ענין זרות  {ט} הדולג ענין קפיצה המפתן אסקופה כמו מתחת מפתן הבית ( יחזקאל מז ) חמס עושק  {י} המשנה מל' שנים ור''ל בין שתי החומות שהיא משנה לעיר וכן והיא יושבת בירושלים במשנה ( מ''ב כב )  {יא} הילילו מל' יללה המכתש שם מקום בירושלים עמוקה ככלי המכתשת שדוכין בה בשמים נדמה ענין כריתה כמו ער מואב נדמה ( ישעיה טו ) עם כנען ר''ל עדת התגרים כמו כנען בידו מאזני מרמה ( הושע יב ) נטילי ענין משא כמו ונטל החול ( משלי כו )  {יב} אחפש ענין בקור ודרישה כמו תמנו חפש מחפש ( תהלים סד ) הקופאים הצפים ממעל כי ויצף הברזל ( מ''ב ו ) תרגומו וקפא פרזלא שמריהם הוא עכירת המשקה הנופל לשולי הכלי כמו ושקט הוא אל שמריו ( ירמיה מח ) ירע מלשון רעה  {יג} חילם עשרם כמו ישא את חיל דמשק ( ישעיה ח ) למשסה ענין רמיסה כמו למשסה ואין אומר השב ( שם מב )  {יד} צורח ענין שאגת קול גדול כמו יריע אף יצריח ( שם )  {טו} עברה ענין כעס ומצוקה עניינו כמו צרה וכן בארץ צרה וצוקה ( שם ל ) וכפל המלה בשמות נרדפים להפלגות הענין שואה ומשואה ענין חושך ושממון כמו אמש שואה ומשואה ( איוב ל ) וערפל הוא עב הענן  {טז} הפנות הם המגדלים שדרכם לעמוד בפנות וזויות המבצר  {יז} והצרותי מל' צרה ולחומם כן יקרא גם הבשר כמו כי לחמם לנפשם ( הושע ט ) כגללים כצואה כמו כגללו לנצח יאבד ( איוב כ )  {יח} קנאתו ענין כעס וחמה כמו הם קנאוני בלא אל ( דברים לב ) תאכל ענין השחתה נבהלה מל' בהלה    {א} התקוששו וקושו ענין החפוש והלקיטה היטב כמו לקושש קש ( שמות ה' ) נכסף ענין חשק וחמוד כמו נכסוף נכספתה ( בראשית לא )  {ב} חוק גזירת המקום כמוץ היא פסולת התבואה כמו כמוץ יסוער מגורן ( הושע יג )  {ג} בקשו ענין דרישה  {ה} חבל כן יקרא המחוז כמו חבלי מנשה ( יהושע יז )  {ו} נות מל' נוה ומדור כרות ענין חפירה כמו בור כרה ( תהלים ז ) וגדרות בנין גדר למרבץ צאן  {ז} ירעון מל' מרעה ירבצון ענין השכיבה לנוח ושב ענין ההשקט ומרגוע כמו בשובה ונחת ( ישעיה ל ) שביתם מל' שבי הגולה  {ח} וגדופי ענין חרפה כמו וישראל לגדופים ( שם מג )  {ט} ממשק ענין השמעת קול כמו כמשק גבים ( שם לג ) חרול מין קוצים כמו תחת חרול יספחו ( איוב ל ) ומכרה מל' כרייה וחפירה יבזום מל' בזה  {י} גאונם מל' גאוה  {יא} רזה ענין כחשות כמו במשמניו רזון ( ישעיה ו )  {יג} ציה ענין חורב ויובש  {יד} חיתו גם הבהמה תקרא בשם חיה וכן וחיתם לדבר הסגיר ( תהלים עח ) קאת קפוד שמות עופות המצויות בחרבות בכפתוריה כן יקרא המשקוף לפי שעושין בו ציורי כפתורים וכן הך הכפתור ( עמוס ט ) ילינו ענין התמדה וכן צדק ילין בה ( ישעיה א ) ישורר מל' שיר ורנן חרב מל' חורבן בסף מזוזה כמו וסף השער ( יחזקאל מ ) ארזה תקרת הארז ערה ענין גלוי כמו וקיר ערה מגן ( ישעיה כ''ב )  {טו} העליזה ענין שמחה כמו יעלזו חסידים ( תהלים קמט ) ואפסי כמו ואין ישרוק ענין השמעת קול הבאה בקבוץ השפתים כמו שרקו ויניעו ראשם ( איכה ב' ) יניע מלשון הנעה והנדה    {א} מוראה ונגאלה ענין שניהם מלוכלך ומטונף כמו ושמתיך כרואי ( נחום ג ) וכמו נגאלו בדם ( ישעיה נט ) וכפל המלה בשמות נרדפות היונה מל' אונאה ועניינו קחת ההון וכן מפני חרון היונה ( ירמיה כה )  {ג} גרמו ענין עצם כמו גרמיו כמטיל ברזל ( איוב מ )  {ד} פוחזים קלי הדעת וכן אנשים ריקים ופוחזים ( שופטים ט ) בוגדות מל' בוגד חללו ענין בזיון חמסו ענין הסרה כמו ויחמוס כגן שכו ( איכה ב )  {ה} לאור ר''ל ברור כאור ודומה לו נעדר ענין חסרון כמו איש לא נעדר ( ישעיה מ )  {ו} נשמו מל' שממון פנותם הם המגדלים הגבוהים כמו ועל הפנות הגבוהות ( לעיל א ) החרבתי מל' חרבן חוצותם ענין שוק ורחוב נצדו ענין שממון כי והשמותי אני את הארץ ( ויקרא כו ) ת''א ואצדי  {ז} אך עניינו כמו באמת וכן אך עצמי ובשרי אתה ( בראשית כט ) מעונה מדורה כמו ה' מעון אתה היית ( תהלים צ ) פקדתי צויתי כמו והוא פקד עלי ( עזרא א ) עלילותם מעשיהם  {ח} חכו ענין המתנה ואיחור כמו ונסתה ולא תחכה ( מ''ב ט ) לעד ענין בזה ושלל כמו בבוקר יאכל עד ( בראשית מט )  {ט} שפה כן יקרא לשון עם ועם וכן שפת רעהו ( שם יא ) ברורה כלפי שקורא לשון העכו''ם עמקי שפה כמ''ש עם עמקי שפה ( ישעיה לג ) קורא למולם לשון הקדש שפה ברורה ונקיה שכם ר''ל צד אחד ודעה אחת כמו דרך ירצחו שכמה ( הושע ו )  {י} עתרי שם אומה בת פוצי עדת פוצי והוא שם אומה יובילון ענין הבאה כמו יובל שי ( ישעיה יח )  {יא} עלילותיך מעשיך עליזי ענין שמחה  {יב} עני ודל ר''ל מוכנע כעני ודל וחסו ענין בטחון  {יג} תרמית מל' רמיה ומרמה ירעו מל' מרעה ורבצו ענין השכיבה לנוח  {טו} פנה ענין הסרה וביעור כמו פנית לפניה ( תהלים פ )  {טז} ירפו ידיך כן נקרא המתפחד ומתייאש וכן ורפה ידים ( ש''ב יז )  {יז} יחריש ענין שתיקה כמו והחריש לה ( במדבר ל )  {יח} נוגי מל' יגון ותוגה ממועד ענין זמן ועת כמו למועד אשוב אליך ( בראשית יח ) אספתי ענין הכנסה כמו ואין איש מאסף אותם ( שופטים יט ) משא מל' משא וסבל  {יט} עושה ענין כתישה ומעוך כמו בעשות ממצרים דדיך ( יחזקאל כג ) מעניך מל' עינוי הצולעה החגרת כמו והוא צולע על ירכו ( בראשית לב ) והנדחה מלשון דחיה לתהלה מל' הלול ושבח לשם ר''ל לפרסום שם טוב  {כ} בשובי ענין השקט ומרגוע כמו בשובה ונחת ( ישעיה ל ) שבותיכם מל' שבי הגולה וסגנים ( יחזקאל כג )    {ד} ספונים ענין תקרת הכסוי כמו וספון בארז ( ירמיה כב ) חרב מלשון חורבן  {ה} דרכיכם ר''ל עסקיכם  