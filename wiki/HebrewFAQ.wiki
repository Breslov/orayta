#summary תשובות לשאלות נפוצות על 'אורייתא'
#labels Featured

<div dir="rtl">

= תשובות לשאלות נפוצות =

ריכזתי כאן כמה שאלות נפוצות לגבי התוכנה, ותשובותיהן בצידן.

אם התשובות כאן לא עונות על השאלה שלכם, או שיש לכם שאלות בהמשך למה שנאמר כאן, אתם יותר ממוזמנים לפנות אלינו באיימל.


== האם יש גרסא של אורייתא לאייפון? ==

כן ולא. 'אורייתא' עצמה לא רצה על מערכת ההפעלה של האייפון, אך תוכנה דומה מאוד, בשם [https://itunes.apple.com/us/app/onyourway-wblktk-bdrk-m-gr/id449507485?mt=8 בלכתך בדרך] פועלת שם נהדר. נסו אותה ולא תתאכזבו.

== האם יש גרסא של אורייתא ל_מערכת הפעלה כלשהי_? ==
מערכות ההפעלה שנתמכות רשמית הן לינוקס חלונות ואנדרואיד.

מעבר לכך ניתן לגרום לתוכנה לעבוד על מקינטוש ואולי גם על BlackBerry, אך נדרשת לשם כך השקעה של מישהו שיש לו מחשב/מכשיר כזה.

אם יש לכם מכשיר כזה וידע טכני במחשבים - נשמח אם תפנו אלינו ונסביר לכם כיצד לקמפל את התוכנה.

== לאן נעלמו ספרי ברסלב? ==

ספרי ברסלב הוצאו מהמאגר בגלל שהמקור ממנו לקחנו אותם התגלה כבעייתי מאוד. אנחנו עובדים על הכנסה של הספרים ממקור חדש, אך זה לוקח זמן.
מי שיכול ומעוניין לעזור בעניין, ויש לו זמן וידע מינמלי במחשבים - מוזמן לפנות אלינו במייל.

== לאן נעלמו ספרי הרב קוק? ==

בניגוד לרוב רובם של ספרי הקודש, על ספרי הרוב קוק ייתכן שיש זכויות יוצרים. (חלק מהספרים הוצאו בידי מוסד הרב קוק ולא בידי הרב קוק עצמו, והמוסד עדיין קיים, ובוודאי שלא עברו 70 שנה מפטירתו).

אנחנו במשא ומתן עם אדם שטוען שמוסד הרב קוק העביר את הזכויות אליו. מי שרוצה לעזור לנו משפטית ו/או ממונית בנושא מוזמן לפנות אלינו. 

אין צורך לשלוח לנו את הספרים שמסתובבים באינטרנט - אותם כבר מצאנו לבד, אך זה כאמור לא רלוונטי.

== הורדתי ספרים אך השם שלהם מופיעה באנגלית משונה והם ריקים. מה אפשר לעשות? ==
מדובר בבעיה שנגרמת בדרך כלל אצל לקוחות אינטרנט רימון או הוט מובייל, בשל הורדה של קובץ ריק.

אנחנו מנסים לפתור אותה מצידנו, בינתיים הפתרון האידיאלי הוא למחוק את הקובץ הבעייתי, (בנתיב /sdcard/Orayta) ולהוריד את הספר מחדש בשימוש ב wifi שלא דרך אינטרנט רימון או הוט מובייל.

לחילופין ניתן לפנות להוט מובייל ולבקש מהם לתקן את הבעייה - להגיד להם שהתוכנה מנסה להוריד מהנתיב https://code.google.com/p/orayta/source/browse/#svn%2Fbooks ושמשום מה ההורדה נחסמת.

== אולי תוסיפו את _ספר כלשהו_? ==

בשמחה. לשם כך רק נצטרך אותו בפורמט סביר (טקסט ולא סריקה) וממקור שברור שהוא חופשי ומותר להעתקה. ולא, אתר בלתי מוכר באינטרנט זה לא מקור סביר, יותר סביר שהאתר הזה 
העתיק מפרוייקט השו"ת מאשר שהוא הקליד הכל בעצמו.

מעבר לזה נזדקק רק לקצת זמן להתאים אותו לתוכנה, ונוסיף אותו. ככה שאם אכן נתקלתם במקור שעונה על הדרישות - יידעו אותנו מיד!

== מצאתי טעות בספר כלשהו. מה לעשות? ==
שלח לנו איימל. אנחנו נתקן את הטעות כמה שיותר מהר.

== ביקשתי פיצ'ר חדש לתוכנה. מתי זה יקרה? ==
במשפט אחד: עוד הרבה זמן.

ברצינות - כתיבת פיצ'רים חדשים לוקחת המון זמן. זמן זה המצרך הכי נדיר אצלנו. צריך לזכור שכל כתיבת התוכנה היא בהתנדבות, כך שאת שאריות הזמן שיש לשני המפתחים מהצבא והאוניברסיטה (כל אחד לפום דרגא דיליה), אנחנו משתדלים להשקיע קצת גם בחיינו הפרטיים. 

אם ממש תרצו לעודד אותנו להוסיף משהו חדש שממש חשוב לכם - לא נתנגד לתשלום סמלי. זה לא שוחד, זה פשוט מה שיאפשר לנו קצת יותר זמן להתעסק בזה. כמובן שנמשיך לפתח את התוכנה בהתנדבות גם אם לא נראה ממנה אגורה, אבל זה יקרה מטבע הדברים לאט יותר.

== דיווחתי על באג בתוכנה. מתי הוא יתוקן? ==
ראה תשובה לעיל. גם תיקוני באגים לוקחים המון זמן.

== איך ניתן למחוק סימניות? ==

כרגע לא ניתן. אנחנו עובדים על זה. ראה תשובות קודמת לגבי למה זה לוקח כל כך הרבה זמן.

== איך ניתן להעתיק טקסט? ==
כרגע לא ניתן. מעבר לכך שזה ידרוש זמן שאין לנו להשקיע בתכונה הזו, אנחנו חוששים להכביד יותר מדי על הממשק דבר שעלול להקשות על השימוש הרגיל בתוכנה.

== התוכנה כל כך נפלאה שאני רוצה להשתתף גם כן. במה אפשר לעזור? ==

ראה כאן: [https://code.google.com/p/orayta/wiki/Helping איך ניתן לעזור] 

== התוכנה כל כך נפלאה שאני רוצה להודות לכם / לתרום לכם / לשדך לכם את הבת שלי. תתנו לי את הכבוד? ==

בוודאי. אנחנו לא אנוכיים עד כדי כך שלא ניתן לכם לתרום לנו.
נשמח מאוד לקבל 
תרומות, עצות, "מי שבירך"ים, וכל מה שעולה על דעתכם.
נשמח אפילו לסתם מילה טובה - אבל יכול להיות שלא נמצא זמן להגיב עליה. זה לא אומר שאחנו לא מעריכים אותה מאוד :-)

עם זאת, הדבר שהכי נשמח לקבל זה מה שמופיע בתשובה הקודמת  - [https://code.google.com/p/orayta/wiki/Helping איך ניתן לעזור] . תזכו למצוות.
</div>