      {ב} והאזינו הטו אוזן לשמוע  {ג} עליה בעבורה  {ד} יתר מל' נותר הגזם הארבה הילק החסיל כולם שמות מיני חגבים  {ה} הקיצו ענין הערה מן השינה והילילו מל' יללה עסיס כן נקרא היין והן וכעסיס דמם ישכרון ( ישעיה מט )  {ו} עצום חזק בכח ומתלעות הם השינים הגסות כמו מתלעות עול ( איוב כט )  {ז} לקצפה מל' קצף ור''ל למארה חשף חשפה קלף קליפת' והוא מל' מחשף הלבן ( בראשית ל ) שהוא ענין גלוי כי בהקלף קליפות העץ נעשה מגולה הלבינו מל' לבן שריגיה ענביה כמו ובגפן ג' שריגים ( שם מ )  {ח} אלי ענין קינה כי שא קינה ( יחזק' יט ) ת''י אליא  {י} שדד ענין עושק אבלה ענין השחתה כמו אבל תירוש ( ישעי' כד ) הוביש מל' יבשות תירוש יין אמלל ענין כריתה כמו כי אמלל אני ( תהלים ו ) יצהר שמן  {יא} הובישו מל' בושה אכרים כן יקראו עובדי אדמה כמו וקראו אכר אל אבל ( עמוס ה )  {יב} הובישה מל' יבשות אמללה נכרתה הוביש מל' יבשות ר''ל נפסק  {יד} קדשו ענין הזמנה כמו קדשו מלחמה ( לקמן ד ) צום תענית עצרה ואסיפה וכן עצרת בוגדים ( ירמי' ט )  {טו} אהה ענין לשון צעקת יללה  {יז} עבשו כמו עפשו בפ''א ולשון עפוש ידוע בדרז''ל ובא הבי''ת במקום הפ''א וכן בזר עמים ( תהלים סח ) פרודות ת''י גרבי דחמרא מגרפתיהם ת''י מגופתהון ושם מגופה ידוע בדרז''ל שהוא כסוי החביות נהרסו מלשון הריסה ונתיצה ממגורות כן יקראו אוצרות התבואה וכן העוד הזרע במגורה ( חגי ב' ) הוביש מלשון יבשות  {יח} מה המלה ההוא הונחה על ההפלגה וכן מה רב טובך ( תהלים ל''א ) נבכו ענין בלבול וכן נבוכים הם בארץ ( שמות י''ד )  {יט} אכלה שרפה נאות ענין מדור כמו נאות השלום ( ירמיה כ''ה ) מדבר מקום המרעה רחוק מהישוב יקרא גם הוא מדבר וכן מעט הצאן ההנה במדבר ( ש''א י''ז ) ולהבה שלהבת להטה ענין שרפה כמו אש לוהט ( תהלים ק''ד )  {כ} בהמות שדי ועל החיות יאמר וכן ושן בהמות ( דברים ל''ב ) ות''א חיות ברא תערוג הוא ענין צעקה כמו כאיל תערוג על אפיקי מים ( תהלים מ''ב ) אפיקי מים כן יקראו המקומות שהמים נגרים שם בחוזק ושוטפים    {א} והריעו מלשון תרועה ירגזו ענין תנועת חרדה כמו רגשו ואל תחטאו ( שם ד )  {ב} וערפל הוא עב הענן כשחר האור הבוקר פרש מלשון פרישה ושטיחה  {ג} תלהט ענין שריפה להבה שלהבת פליטה ענין שארית כמו פליט ושריד ( איכה ב' )  {ד} וכפרשים הם הרגילים לרכוב על סוסים ירוצון מלשון ריצה ורדיפת ההליכה  {ה} ירקדון מלשון רקוד וקפיצה קש תבן דק ערוך מסודר  {ו} יחילו מלשון חיל וחלחלה פארור כעין קדרה כמו ובשלו בפרור ( במדבר יא ) והאל''ף נוספת  {ז} יעבטון אין לו דמיון ופתרונו לפי ענין עקום ומעוקל אורחותם מלשון אורח ודרך  {ח} ידחקון מלשון דחק גבר איש יאמר בלשון שאלה על הארבה במסלתו מלשון ודרך ובעד ענינו כמו על וכן וכפר בעדו ( ויקרא ט''ז ) השלח כן יקרא החרב וכן ואיש שלחו בידו ( דברי הימים ב' כ''ג ) יפלו ישכנו כמו על פני כל אחיו נפל ( בראשית כ''ה ) יבצעו ענין חתוך כי פתות אותה פתים ( ויקרא ב' ) ת''א בצע יתיה בצועין  {ט} ישוקו ענין השמעת קול כמו כמשק גבים ( ישעיה ל''ג ) בעד בדרך וכן בעד החלון ( שופטים ה' )  {י} רגזה ענין תנועת החרדה רעשו ענין רעדה קדרו ענין שחרות כמו קודר שחותי ( תהלים לה ) אספו ענין הכנסה וכן ואין איש מאסף אותם ( שופטים י''ט ) נגהם ענין הארה וזריחה כמו מנוגה נגדו ( תהלים י''ח )  {יא} נתן ר''ל השמיע חילו מלשון חיל וצבאות עם יכילנו ענין הסבלה והחזקה כמו מרבה להכיל ( יחזקאל כ''ו )  {יב} עדי אלי כמו האזינה עדי ( במדבר כ''ג )  {יג} וקרעו ר''ל פתחו והסירו ערלת לבבכם להראות הכנעה ונחם ענין חרטה  {טו} קדשו הזמינו קראו הכריזו עצרה ענין קבוץ ואסיפה  {טז} קהל אסיפת עם עוללים קטנים מחפתה מל' חפוי ומכוסה  {יז} חוסה מל' חוס וחמלה  {יח} ויקנא מל' קנאה  {כ} והדחתיו מל' דחיה פניו ר''ל ראשו ותחלתו האחרון המערב קרוי אחור וכן עד הים האחרון ( דברים לד ) באשו ענין סרחון צחנתו עניינו כמו באשו ואין לו דמיון ובפייט כל נדרי צחן הסר  {כב} דשאו מלשון דשא ועשב נאות מדור נשא טען וגדל חילם מל' חיל וכח ור''ל פריים  {כג} המורה כן יקרא הגשם היורד אחר הזריעה כי מרוה ומשביע הארץ והזרעים וכן יורה ומלקוש ( דברים י''א ) לצדקה כמו בצדקה ובא הלמ''ד במקום הבי''ת כמו ישבת לכסא ( תהלים ט' ) ומשפטו בכסא ומלקוש הוא מטר המאוחר היורד על הקשין ועל המלילות  {כד} הגרנות מקום שאוצרים שם התבואה בר תבואה כמו לשבר בר ( ראשית מ''ב ) והשיקו ענין השמעת קול כמו כמשק גבים ( ישעיה ל''ג ) היקבים הם הבורות שהיין והשמן יורד בהם  {כו} והללתם מלשון הלול ושבח להפליא מלשון פלא ותמהון    {א} אשפוך ר''ל אתן בשיעור מרובה כשופך דבר מה כל בשר ר''ל כל אדם כמו לכל בשר ( שם סו ) חזיונות מל' חזון ומראה נבואה  {ג} ונתתי כמו ואתן מופתים מל' מופת ואות ותמרות מל' אילן תמר  {ה} פליטה ענין הצלה כמו ומפלט לי ( ש''ב כב ) ובשרידים ענין שארית כמו עם שרידי חרב ( ירמיה לא )    {א} שבות מלשון שבי  {ב} ונשפטתי ענין ויכוח  {ג} ואל עמי כמו ועל עמי ידו ישליכו כמו ידו אליה ( שם ג )  {ד} גלילות מחוזות ואם גומלים גם תחילת המעשה יקרא בלשון גמול וכן שגמלת לנו ( תהלים קלז ) קל ענין מהירות כי דבר קל מהר בלכתו  {ז} מעירם מל' התעוררות  {ח} ומכרתי ענין מסירה כמו כי צורם מכרם ( דברים לב )  {ט} קדשו הזמינו העירו מל' התעוררות  {י} כותו מל' כתישה וטחינה אתיכם שם כלי עשוי לחפור בו כמו ואת אתו ( ש''א יג ) לחרבות מל' חרב ומזמרותיכם שם הכלי שכורתים בו הזמורות וכן וחניתותיהם למזמרות ( ישעיה ב ) לרמחים הוא מכלי מלחמה החלש תש הכח  {יא} עושו התקבצו וכן ת''י ויתכנשון ויתכן שהוא בדרך שאלה מן ועיש על בניה תנחם ( איוב לח ) שהם קבוצת כוכבים הנחת ענין ירידה כמו מי יחת עלינו ( ירמיה כא )  {יב} יעורו מל' התעוררות  {יג} מגל הוא החרמש והוא כלי עשוי לקצור בו וכן ותופש מגל ( שם ג ) בשל ענין גמר הגידול גת הוא המקום שדורכים בו הענבים השיקו ענין השמעת קול  {יד} החרוץ ענין חתוך וגזור וכן אתה חרצת ( מ''א כ )  {טו} קדרו ענין חשך ושחרות אספו הכניסו נגהם ענין אורה וזריחה  {טז} מחסה מל' חסיון ומעוז ענין חוזק  {יח} יטפו מל' הטפה והזלה עסיס כן נקרא היין וכן על עסיס כי נכרת ( לעיל א ) אפיקי כן יקראו המקומות שנגרים שם המים בחוזק נחל עמק השטים שם מקום  {יט} מחמס ענין עושק וגזל  {כ} תשב ענין עכבה וקיים  {כא} ונקיתי מל' נקי וברור  