      {ט} יאמן מל' אמנה וקיום  {יא} יען בעבור נכסים הוא כולל למטלטלין ומקנה ושדות  {טו} כשקמים מין אילני תאנים  {טז} ומקוא התרגום לא תרגם מלת מקוא ולזה נראה כי קוא שם מקום והמ''ם הוא במקום מן במחיר ענין ערך הדבר ושויו כמו אקנה מאיתך במחיר ( ש''ב כ''ד )    {א} סבל נושא משא כמו והנושא בסבל ( נחמיה ד ) חוצב כן יקרא כריתת האבן ומנצחים מל' נצחון ונגישה  {ה} יעצר ענין עכבה וכן נעצר כח ( דה''א כט ) יכלכלהו ענין החזקה כמו אלפים בת יכיל ( מ''א ז )  {ו} ובארגון הוא ארגמן וכן תרגומו וכרמיל הוא תולעת שני לפתח פתוחים ענין חתירת הצורות באבנים כמו פתוחי חותם ( שמות כח )  {ז} ואלגומים הוא הפוך מן אלמוגים האמור במ''א והוא מין עץ יקר וחשוב  {ט} כורים שם מדה של שלשים סאין בתים בת היא מדת הלח מחזקת שלשה סאין  {יג} ובבוץ הוא פשתן רפסדות הם דוברות האמור במלכים א' והם הקורות הקשורות יחד להשיטם במים אל מקומם הנרצה ולשון רפסודות הוזכר בתלמוד ירושלמי ( ברכות פרק ד' )  {יז} מנצחים מל' נצחון והתגברות ונגישה ויחל מל' התחלה    {ה} חפה ענין צפוי וכסוי ושרשרות שלשלאות  {ו} פרוים שם מקום ורז''ל אמרו שדומה לדם הפרים ( יומא מה )  {ז} ויחף ענין צפוי כרובים תרגום של נער הוא רביא כי פרצוף תינוק להם  {י} צעצעים כמו צאצאים באל''ף והוא מל' הצאצאים והצפיעות ( ישעיה כב ) ותרגומו בניא ובני בניא ואף כי אמר כרובים אמר לתוספת ביאור מעשה צעצועים    {ב} וקו חבל  {ה} יכיל יחזיק כמו קטן מהכיל ( מ''א ח )  {ו} כיורים כעין דוד ולה דדים המריקים מים ידיחו ענין שטיפה  {יא} הסירות כעין קדרה כמו והיו הסירות בבית ה' ( זכריה יד ) היעים מכבדות לגרף הדשן והוא מל' ויעה ברד ( ישעיה כח )  {יב} והגלות כן יקרא חלק התחתון מן הכותרת על כי מעשהו כספל והוא מל' וגולה על ראשה ( זכריה ד' ) והשבכות כן יקרא חלק העליון מן הכותרת על כי מעשהו כעין שבכה ורשת  {יג} על פני ר''ל בגבהם ועל כי פני האדם הוא בגובהו נקרא הגובה על פני בל' שאלה  {יד} המכנות מל' כן ובסיס  {טז} מרוק זכה ובהירה כמו מרקו הרמחים ( ירמיה מו )  {יז} בככר במישור צרדתה ובמ''א נאמר צרתן ובשתי השמות נקראה  {כ} ונרתיהם הם העשויים כעין בזיכים ובהם השמן והפתילה לבערם מל' הבערה והדלקה הדביר זהו בית קה''ק סגור הנסגר בכור הצורף לטהרו מסיג  {כא} והפרח כעין פרחי אילן הנעשים במנורה כמ''ש בתורה והמלקחים הצבתים שבהם לוקחים הפתילה למושכה ולהושיבה במקומה מכלות מל' כל  {כב} והמזמרות כלי הזמר והכפות הבזיכין שבהם הלבינה הנתון על מערכת לחם הפנים והמחתות הכלים העשוים לחתות ולשאוב בו האש על הקטרת    {ו} הנועדים מל' וועד ואסיפה כמו הנועדים על ה' ( במדבר טז ) עליו כמו אליו  {ח} בדיו מוטות עשויים לשאת בהם את הארון  {יג} ענן הוא כעין עשן    {ב} זבול מדור כמו מזבול קדשך ( ישעיה סג ) ומכון מל' הכנה  {ט} מחלציך הם המתנים והוא כינוי לאבר המשגל על כי הוא סמוך להם  {י} ויקם קיים  {יג} ויברך ענין כריעה ולתוספת ביאור אמר על ברכיו  {טו} מלאת ענין השלמה  {יז} יאמן מל' האמנה וקיום  {יח} האמנם אמנם הוא ענין אמת והיא בה''א התמיהה יכלכלוך ענין החזקה כמו שלשת אלפים יכיל ( לעיל ד ) אף כי הוא ענין ק''ו וכ''ש  {כב} ונשא ענין חוב כמו כאשר נושא בו ( ישעיה כד ) אלה קללת השבועה כמו בשבועת האלה ( במדבר ה )  {כו} בהעצר ענין מניעה תענם מל' עניה והשבה  {כז} תורם תלמדם כמו יורה דעה ( ישעיה כח )  {כח} שדפון ענין לקות הזרע עד לא נגמר הבשול ירקון הכספת פני התבואה ונהפך למראה ירקון וחסיל מין ארבה יצר מל' מצור מחלה מל' חולי  {לב} הנטויה מלשון הטיה  {לו} ואנפת ענין כעס כמו כי אנפת בי ( שם יב ) ושבום מלשון שביה  {לז} והשיבו מל' השבה נשבו שם מל' שביה  {מ} קשובות ענין שמיעה כמו ואין קשב ( מ''א יח )  {מא} עזך ענין חוזק    {ג} הרצפה הקרקע הרצופה במצע אבנים וכן על רצפת בהט ושש ( אסתר א )  {ה} ויחנכו התחלת הדבר לעמוד בה משם והלאה קרוי חנוך בלשון מקרא  {ז} להכיל להחזיק  {יג} אעצור ענין מניעה חגב מין ארבה  {טו} קשובות שומעות  {כ} ונתשתים ענין עקירה כמו לנתוש ולנתוץ ( ירמיה א ) ולשנינה ענין התמדת הדבור כמו ושננתם לבניך ( דברים ו )  {כא} ישום ענין תמהון כמו ישום וישרוק ( ירמיה יט )    {ד} ערי המסכנות ערי אוצרות וכן ויבן ערי מסכנות ( שמות א )  {ה} ערי מצור ערי מבצר נקראת ערי מצור על כי אין לבוא בהן כ''א יצורו עליהן מסביב לבלתי תת יוצא ובא להביא מזון ומים  {ו} חשק ענין תאוה ובלבנון כן שם היער  {ח} כלום מלשון כליון  {ט} שלישיו גבוריו  {י} הנצבים הממונים כמו נציב פלשתים ( ש''א י''ג ) הרודים ענין ממשלה כמו רדה בקרב אויביך ( תהלים קי )  {יד} מחלקות מלשון חלק ור''ל המשמרות  {יח} אניות ספינות    {א} לנסות מלשון נסיון בחידות דברים סתומים קשה ההבנה ובחיל ענין עושר ורכוש כמו חילך וכל אוצרותיך ( ירמיה יז ) כבד ענין רבוי יקרה תשובה  {ו} מרבית מל' רבוי  {י} אלגומים הוא הפוך מן אלמוגים והוא מין עץ יקר  {יא} מסלות מל' מסילה ודרך  {יד} התרים הוא מל' לתור את הארץ ( במדבר יג ) והם הסוחרים הקטנים המחפשים ומרגלים אחר סחורה לקנותה במקום הזול ופחות שלטונים כמו פחת יהודה ( חגי א )  {טו} צנה הוא כעין מלבוש מקיף את הגוף להציל ממכת חרב כמו כצנה רצון תעטרנו ( תהלים ט ) שחוט נמשך כמו חץ שחוט ( ירמיה ט ) ור''ל זהב טוב הנמשך כשעוה  {טז} מגנים כלים עשוים לאחזם במלחמה להגן  {יז} שן שן הפיל  {יח} מעלות מדרגות וכבש עשוי כעין גשר משופע ובמשנה רצין ועולין בכבש ( יומא כב )  {כ} סגור הנסגר בכור הצורף להסיר הסיג  {כא} שנהבים שן הפיל וקופים שם חיה קוף ונזכר בדרז''ל ( יומא כט ) ותוכים הם העופות יפות הנוצות בחלוף הגוונים וקרויים טווס  {כד} ושלמות מלבושים נשק כלי זיין  {כה} אוריות אבוסים כי אבוס בעליו ( ישעיה א ) תרגומו אוריא והוא מקום מאכל הבהמות  {כז} כשקמים מין אילן תאנים בשפלה בעמק  {כט} ובחזות ענין מראות נבואה ור''ל בספר נבואות יעדו הוא עדו החוזה    {יא} העמיס ענין הטענת משא כמו ויעמוס איש על חמורו ( בראשית מד ) יסר מכת יסורין בשוטים ענין שרביט כמו שוט לסוס ( משלי כו ) בעקרבים הם מיני קוצים וכן ואל עקרבים אתה יושב ( יחזקאל ב )  {טו} נסבה מל' סבה והוא ענין הקפת הדבר והגורם לה  {יח} וירגמו כן נקרא השלכת אבנים התאמץ מל' אומץ וחוזק  {יט} ויפשעו ענין מרידה וכן ויפשע מואב ( מ''ב א )    {יא} נגידים פקידים  {יב} צנות מל' צנה והוא מכלי מלחמה ורמחים כעין חנית  {יד} הזניחם ענין עזיבה כמו זנח ה' מזבחו ( איכה ב )  {יז} ויאמצו מל' אומץ וחוזק  {יח} ירימות לא נזכר בבני דוד ואולי נזכר הוא בשמו האחר  {כג} ויפרץ ענין התחזקות כמו מה פרצת ( בראשית לח ) המון ענין רבוי    {ב} מעלו פשעו ומרדו  {ג} לובים וגו' שמות עבו''ג הם  {ז} לפליטה הצלה ושארית תתך ענין יציקה והרקה כמו ותתך עלינו האלה ( דניאל ט )  {י} תחתיהם במקומם והפקיד מל' פקדון על יד ביד  {יא} מדי מתי ר''ל בכל עת וכן מדי עלותה ( ש''א א ) תא ענין חדר מה כמו והתא קנה אחד ( יחזקאל מ )    {ד} צמרים מל' גובה כמו צמרת הארז והוא הסעיף העולה למעלה מכולם ( יחזקאל יז )  {ז} רקים פחותים ורקים מכל מעלה בליעל בלי עול ר''ל שפרקו עול שמים ויתאמצו התחזקו  {ח} המון ענין רבוי ולתוספת ביאור אמר רב  {ט} למלא ידו ענין חנוך כמו ומלאת את ידם ( שמות כח )  {יא} ומערכת ענין סדור ונרותיה כעין בזיכין והשמן והפתילה נתון בהם לבער להדליק כמו ובער עליה הכהן ( ויקרא ו )  {יט} בנותיה הכפרים הסמוכים לה  {כ} עצר ענין עכבה    {ב} ויגדע ענין כריתה כמו שקמים גדעו ( ישעיה ט )  {ו} ונסב ונסבב  {ז} ודורכי קשת הדרך לדרוך הקשת ברגל למותחו היטב לירות למרחוק  {ט} צפתה מל' צפיה והבטה  {י} נשענו ענין תמיכה ההמון רבוי עם אנוש הוא שם משמות האדם המורה על חולשתו והוא מל' אנוש לשברך ( ירמיה ל )  {יב} וישאו ולקחו  {יד} וישבו מל' שביה    {ג} מורה מלמד  {ו} וכתתו ענין שבירה ורציצה כמו וכתתו חרבותם ( ישעיה ב ) הממם ענין שבירה כמו והמם גלגל עגלתו ( שם כח )  {ט} נפלו ענין הטיה כמו ותפל מעל הגמל ( בראשית כד ) ור''ל נטו עצמם להיות תחת ממשלתו    {ב} בדרמשק היא דמשק האמור במלכים א'  {ג} הפר ענין בטול  {ד} אבל מים היא אבל בית מעכה האמור במלכים א' מסכנות ערי אוצרות כמו ויבן ערי מסכנות ( שמות א )  {ה} וישבת ענין בטול כמו שבת נוגש ( ישעיה יד )  {ט} משוטטות ענין הנעה והרחיפה ממקום למקום כמו שוטטו בחוצות ירושלים ( ירמיה ה ) נסכלת מל' סכלות ושטות  {י} בית המהפכת הוא מל' כיפה בהיפוך אותיות והוא מקום מאסר כעין כיפה וירצץ ענין שבירה כמו קנה רצוץ ( ישעיה מב )  {יד} כרה חפר כמו בור כרה ( תהלים ז ) וזנים ר''ל מינים הרבה כי מהעוף למינהו ( בראשית ז ) ת''א לזנוהי מרקחים ענין ערבוב הבשמים וכן אשר ירקח כמוהו ( שמות ל ) במרקחות כן יקרא שם האומנות והאומן נקרא רוקח    {ב} נציבים פקידים  {ח} וטוב אדוניה הוא שם איש אחד  {יא} הערביאים שם אומה  {יב} בירניות ארמונות וכן לא לאדם הבירה ( דה''א כ''ט ) מסכנות אוצרות  {יז} נושקי קשת מזויינים בקשת  {יח} חלוצי צבא מזויינים ללכת בצבא מלחמה    {א}   {כא} לרוח ענין דבור הבאה בהפחת הרוח וכן וברוח שפתיו ( ישעיה יא ) תוכל מל' יכולת  {כג} הלחי הוא מקום שאצל העין  {כד} הנך הנה אתה  {כו} בית הכלא בית האסורים  {כט} התחפש ענין השתנות המלבוש כמו ויתחפש שאול ( ש''א כח )    {ג} בערת ענין הפנוי מן העולם וכן ובערתי אחרי בית ירבעם ( מ''א י''ד )  {ז} ומשא פנים נקרא כן על כי החייב מתבייש ונופלים פניו להטות כלפי הקרקע וכמ''ש ולמה נפלו פניך ( בראשית ד ) והמסביר לו פנים הוא כאלו נושא הפנים שנפלו  {י} תורה מל' הוראה ולמוד יאשמו מל' אשם וחטא  {יא} ושוטרים הם הרודים ונוגשים לקיים דברי השופטים    {א}   {יא} גומלים ענין תשלום שכר הורשתנו מל' ירושה  {טו} תחתו ענין פחד ושבר  {כא} החלוץ האנשים המזוינים מכלי מלחמה החלו התחילו  {כה} ורכוש הוא שם כולל לזהב וכסף ומטלטלין וינצלו ענין רקות כמו וינצלו את מצרים ( שמות יב )  {כו} נקהלו נאספו כמו ויקהל משה ( שם לה )  {לד} אתחבר כמו התחבר ובאה האל''ף במקום ה''א    {ג} ולמגדנות המלה ההיא יורה על דבר המשובח והמעולה בין בפירות בין בבגדים בין באבני יקר כמו ומגדנות נתן לאחיה ( בראשית כד ) מצורות ענין מבצר  {ז} ולא אבה ולא רצה  {ח} פשע מרד  {טז} ויער מל' התעוררות רוח ענין רצון כמו הנני נותן בו רוח ( מ''ב יט )    {א} בערבים הבי''ת הוא במקום מ''ם כמו והנותר בבשר ובלחם ( ויקרא ח ) ומשפטו מבשר ומלחם  {ה} הרמים כמו הארמים באלף  {ז} תבוסת מל' בסיסה ורמיסה כמו כפגר מובס ( ישעיה יד )  {ט} מתחבא מסתתר    {א} לעזריה את עזריה  {ד} הספים הוא בית האספים האמור בדה''א ובמ''ב נאמר בשער אחר הרצים והיא היא  {ז} והקיפו וסבבו  {ח} פטר הוא חלוף החיוב וכן בלשכות פטורים ( דה''א ט ) המחלקות המשמרות הנחלקים לחלקים  {ט} השלטים הם כעין מגינים  {י} שלחו חרבו כמו בשלח יעבורו ( איוב לג ) מכתף מעבר  {יד} השדרות כמו הסדרות בסמ''ך והוא מל' סדור ועריכה וכמו שהחיל המסודר נקראים מערכות כן יקראו סדרות  {טו} מבוא מל' ביאה  {יז} ויתצוהו מל' נתיצה ושבירה צלמיו מל' צורה ודמות מתן כן שמו  {יח} פקדות ממונים  {כ} האדירים ר''ל השרים  {כא} שקטה נחה    {ה} מדי מתי ר''ל בכל עת שנה ושנה כמו מדי עלותה ( ש''א א )  {ו} משאת ענין דורון ותשורה כמו ארוחה ומשאת ( ירמיה מ )  {ז} פרצו שברו  {ח} ארון ארגז  {יא} אל פקדת כמו בפקדת וכן ואל הארון ( שמות כה ) ומשפטו ובהארון ופקדת הוא ענין צואה כמו והוא פקד עלי ( לקמן לז ) ויערו ענין שפיכה והרקה כמו ותער כדה ( בראשית כד )  {יג} ארוכה הוא ענין רפואה ובא בדרך השאלה על חיזוק הבנין וכן כי עלתה ארוכה לחומת ירושלים ( נחמיה ד ) ויאמצהו מל' אמוץ וחוזק  {יד} וככלותם כהשלימם והעלות היא יד המכתשת וקרויה כן ע''ש שמעלין ומורידין אותה בעת הכתישה וכן בתוך הריפות בעלי ( משלי כז )  {כד} במצער במעט כמו והיא מצער ( בראשית יט )  {כה} התקשרו עשו קשר אגודת מרידה  {כו} זבד ובמ''ב נאמר יתבד ובשתי השמות היה נקרא וכן כאן שמרית ושם שומר  {כז} ירב מל' רבוי    {יב} שבו מל' שביה  {יג} ויפשטו מל' התפשטות ופזור כדרך הנלחמים ושוללים  {יז} לך ענינו כמו לכה בה''א  {יח} החוח הוא מין קוצים כמו כשושנה בין החוחים ( ש''ה ב ) ותרמוס ענין דריכה ברגל  {יט} ונשאך לבך ענין התרוממות וגאוה תתגרה מל' תגר ומחלוקת וכן אל תתגר בם ( דברים ב )  {כג} שער הפונה הוא שער הפנה הנאמר במ''ב כי השער העומד בפנה הוא פונה לכאן ולכאן  {כד} התערובות מל' ערבין ומשכון כמו מה הערבון ( בראשית לח )    {ט} המקצוע הזויות כמו לשני המקצעות ( שמות כו )  {י} ובשפלה בעמק אכרים הם עובדי האדמה בחרישה כמו וקראו אכר אל אבל ( עמוס ה ) וכורמים עובדי הכרמים ובכרמל ענין גבעות שמנים וטובים כמו ורעה הכרמל והבשן ( ירמיה נ )  {יד} ויכן מל' הכנה וכובעים עשוים הם מברזל ישימו על הראש להגן ממכת חרב ושריונות כעין מלבוש מברזל ילבשו במלחמה להגן  {טו} הפנות המה כעין מגדלים כמו ועל הפנות הגבוהות ( צפניה א ) לירוא להשליך כמו ירה בים ( שמות טו )  {טז} וימעל ענין חטא ופשע  {יט} ויזעף ענין כעס מקטרת כן יקרא המחתה כשהיא עם הקטרת ונכונה להקטיר  {כ} נדחף מל' דחיפה ומהירות היציאה  {כא} נגזר נכרת    {ג} העופל שם מגדל וכן ויבא אל העופל ( מ''ב ה )  {ד} ובחרשים ביערות כמו וחרש מצל ( יחזקאל לא ) ור''ל סעיף ברניות ארמונות וכן לא לאדם הבירה ( דה''א כט )  {ה} השיבו לפי ששלחו שלשה פעמים לזה אמר השיבו ר''ל שלחו והשיבו ושלחו    {ב} מסכות פסילים יצוקים ממתכת וכן אלהי מסכה ( שמות לד )  {ג} ויבער ענין שרפה הוריש גרש  {ז} נגיד הבית פקיד הבית משנה המלך שני למלך  {י} לכבוש לאחוז בחזקה כמו ותכבשו אותם ( ירמיה לד )  {יד} החלוץ אנשי המלחמה המזויינים  {טו} נקבו נתפרשו כמו ונוקב שם ( ויקרא כד ) ויחזיקו אחזו וינהלום ענין הנהגה כמו אתנהלה לאטי ( בראשית לג ) כושל ענין תשות כח כמו כשל כח הסבל ( נחמיה ד ) עיר התמרים על שם שגדל בה תמרים הרבה  {יט} הפריע ענין גלוי כמו ופרע את ראש האשה ( במדבר ה )  {כ} תלגת פלנאסר הוא תגלת פלסר האמור במ''ב ויצר מלשון צר ודוחק  {כד} ויקצץ ענין חיתוך וכריתה כמו ויקצץ פתילים ( שמות לט ) פנה זויות    {ה} התקדשו הטהרו הנדה מל' נדידה  {ו} עורף הוא אחורי הפנים  {ח} לזעוה מל' זיע וחרדה כמו ונתתים לזעוה ( ירמיה טו ) לשמה לתמהון ולשרקה כן יקרא הקול הנעשה בקבוץ השפתים ודרך בני אדם לעשותם על דבר חשוב שנחרב וכן ושמתי את העיר הזאת לשמה ולשרקה ( שם יט )  {יא} תשלו ענין שכחה ושגגה כמו על השל ( ש''ב ו )  {יז} ויחלו התחילו  {יט} הזניח ענין עזיבה כמו זנח ה' מזבחו ( איכה ב )  {כא} וצפירי עזים ושעירי עזים וכן צפירי חטאת ( עזרא ח ) במצלתים וגו' שמות מיני כלי זמר  {כז} החל התחיל  {כט} כרעו נפלו על ברכיהם  {ל} ויקדו ענין כפיפת הקדקוד  {לא} ויען ענין הרמת הקול כמו וענו הלוים וכו' קול רם ( דברים כז )  {לד} להפשיט להסיר העור  {לה} בחלבי עם חלבי כמו הרק אך במשה ( במדבר יב ) ומשפטו עם משה ותכין מל' הכנה    {ו} הרצים ההולכים במרוצה ורדיפה באגרות בספרים הפליטה ענין הצלה  {ז} לשמה לתמהון  {ח} אל תקשו הוא ענין מליצה כאלו נתקשה העורף עד שא''א להחזיר הפנים מול ה' ואמר מעתה אל תקשו והחזירו פניכם אל ה'  {יב} יד האלהים כח האלהים  {טו} נכלמו ענין בושה  {יח} מרבית מל' רבוי  {כ} וירפא ענין כפרה כי החטא הוא חולי הנפש ותחשב הכפרה לרפואה וכן רפאה נפשי כי חטאתי לך ( תהלים מא )  {כד} הרים הפריש כמו ויקחו לי תרומה ( שמות כה )  {כז} למעון ענין מדור כמו השקיפה ממעון קדשך ( דברים כו )    {א} ויגדעו ענין כריתה כמו גדע בחרי אף ( איכה ב )  {ג} ומנת ענין תשורה כמו ומשלוח מנות ( אסתר ט ) מן רכושו מן נכסיו  {ה} וכפרוץ ענין חוזק כמו מה פרצת ( בראשית לח ) תירוש יין יצהר שמן  {ו} ערמות צבורים כמו בקצה הערמה ( רות ג ) והכפל יורה על הרבוי  {י} ההמון ענין רבוי  {יב} נגיד פקיד וממונה משנה שני לו  {יט} מגרש עריהם כן נקראת ערי הכהנים והלוים ע''ש שהיה לכולם מגרש סביב והם בתים חוץ לחומה כאלו נגרשו מן העיר נקבו נתפרשו  {כא} החל התחיל    {א} ויחן מל' חניה והשכנה לבקעם ר''ל לשבור ולפתוח החומות  {ג} העינות המעינות כמו עין הקורא ( שופטים טו )  {ד} השוטף כן יקרא מרוצת המים בחזקה  {ה} המלוא מקום מוכן לאסיפת העם כמו קראו אחריך מלא ( ירמיה יב ) שלח קבוצת חרב כמו ואיש שלחו בידו ( לעיל כג )  {ז} תחתו ענין פחד ושבר ההמון רבוי העם רב גדול וחזק  {י} במצור מל' צר ומצוק  {טו} ישיא ענין הסתה כמו הנחש השיאני ( בראשית ג' )  {יח} ולבהלם מל' בהלה  {כא} ויכחד ענין כריתה כמו ותכחד מן הארץ ( שמות ט )  {כב} וינהלם ענין הנהגה בנחת כמו על מי מנוחות ינהלני ( תהלים כג )  {כג} ומגדנות המלה ההיא יורה על דבר המעולה בין בפירות בין בבגדים בין באבני יקר  {כח} ומסכנות מקום אוצרות וכן ויבן ערי מסכנות ( שמות א ) וארות הם מקומות אשר יאכילו שם הבהמות כי אבוס בעליו ( ישעיה א ) תרגומו אוריה דמרוהי ועדרים כן יקראו קבוצת המקנה  {לא} במליצי השליח נקרא מליץ כי מביא דברי המשלח אל מי שנשלח אליו והוא מל' כי המליץ בינותם ( בראשית מב )  {לג} במעלה במקום מעולה ומכובד    {ב} הוריש גרש  {ג} צבא השמים כוכבים ומזלות  {ז} הסמל צורה מה וכן סמל הקנאה ( יחזקאל ח )  {ט} ויתע הוליך אותם בדרך תועה  {י} הקשיבו ענין שמיעה  {יא} בחוחים הוא טבעת המשימים בלחיי החיה להוליכה בע''כ כמו ונתתי חחים בלחייך ( שם לא ) ואמר בל' מליצה ושאלה בנחשתים שלשלאות של נחושת  {יב} וכהצר מל' צרה חלה ענין תפלה כמו חל נא ( מ''א יג )  {יג} ויעתר קבל התפלה כמו ויעתר לו ה' ( בראשית כה )  {יד} נחל בעמק  {יט} חוזי כן היה שם נביא  {כ} ביתו בביתו  {כג} אשמה פשע ועון  {כד} ויקשרו ענין מרידה    {ג} החל התחיל  {ד} והחמנים צורת חמה גדע כרת והדק מל' דק ויזרוק השליך  {ז} כתת ענין שבר ורציצה  {ט} שומרי הסף והם השוערים כי סף היא ענין מזוזה כמו וסף השער ( יחזקאל מ )  {י} על יד ביד לבדוק לתקן הבדק והוא מקום השבור וההרוס ונקרא בדק ע''ש שבודקין ומחפשין אחריו  {יב} מופקדים ממונים לנצח מל' נצחון וחוזק ור''ל לנגוש בחזקה  {יג} הסבלים ענין טעינת משא  {יז} ויתיכו ענין היציקה ע''י האש כמו כהתוך כסף ( שם לב )  {כ} עבדון ובמ''ב נאמר עכבור ובשתי השמות היה נקרא  {כא} נתכה ענין יציקה והרקה כמו ותתך עלינו האלה ( דניאל ט )  {כב} תקהת בן חסרה ובמ''ב נאמר תקוה בן חרחס והוא הוא  {כד} האלות הקללות  {כה} תתך ענין יציקה והרקה תכבה מל' כבוי והוא מושאל מכבוי האש  {כז} רך לבבך הוא הפוך מקשה הלב  {כח} אוסיפך ונאספת ענין הכנסה כמו ואין איש מאסף אותי ( שופטים יט )    {ה} לפלגות לחלקים כמו בימיו נפלגה הארץ ( בראשית י )  {ז} וירם והפריש  {יג} בסירות קדרות ובדודים מל' דוד ויורה ובצלחות כעין קדרה וכן את הצלחת ( מ''ב כא )  {כ} נכו ת''י חגירא והוא מענין שבירה וכן נכה רגלים ( ש''ב ד )  {כב} התחפש ענין לבישת בגדים משונים מבגדים שרגיל בהם ודוגמתו התחפש ובוא במלחמה ( לעיל יח )  {כג} ויורו וישליכו היורים רובה קשת    {יג} ויאמץ חיזק  {טו} מעונו מדורו כמו השקיפה ממעון קדשך ( דברים כו ) ( טז ) מלעיבים ענין לעג כי והייתי בעיניו כמתעתע ( בראשית כז ) ת''א כמתלעב במלאכי בשלוחי  {יז} וישש כמו וישיש והוא רב הימים מאד כמו גם שב גם ישיש בנו ( איוב טו ) והוא מל' יש ר''ל עמד בו הישות ימים רבים  {כא} למלאות ענין השלמה רצתה מל' רצוי ופיוס שבתותיה ענין בטול עבודה כמו שבת נוגש ( ישעיה יד ) שבתה בטלה ונחה מן עבודה  {כב} העיר מל' התעוררות רוח רצון כמו הנני נותן בו רוח ( מ''ב יט ) ויעבר קול ענין הכרזה כמו ויעבירו קול ( שמות לז )  