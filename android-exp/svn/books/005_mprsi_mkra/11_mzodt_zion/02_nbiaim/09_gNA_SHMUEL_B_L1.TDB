      {ב} ואדמה עפר  {ג} אי מזה איה המקום שתאמר מזה אני בא נמלטתי ענין השמטה והצלה  {ו} נקרא נקריתי מלשון מקרה נשען נסמך ובעלי הפרשים הם הרגילים הרבה ברכיבה הדביקוהו רצה לומר באו קרוב לו  {ט} השבץ חולי הרתת כן תרגם יונתן  {י} הנזר העטרה ואצעדה שם העדי שעל הזרוע וכן ( במדבר לא נ ) אצעדה וצמיד  {טו} פגע ענין מכת מות כמו ( שמואל א כב יח ) ופגע בכהנים  {טז} ענה העיד כמו ( שמות כ יג ) לא תענה  {יט} הצבי ארץ ישראל קרויה ארץ צבי כמו שכתוב ( יחזקאל כ ו ) צבי היא לכל הארצות והוא ענין פאר וחמוד כמו ( ישעיהו כח ה ) לעטרת צבי והה''א של הצבי היא ה''א הקריאה כמו ( ירמיהו ב לא ) הדור אתם ראו במותיך ענינו מקומות גבוהים והרים כמו ( דברים לב יג ) ירכיבהו על במתי ארץ  {כ} תעלזנה אף הוא ענין שמחה כמו ( תהלים צו ב ) יעלוז שדי וכפל הדבר במלות שונות כדרך המקונן  {כא} הרי בגלבוע כמו הרים בגלבוע נגעל ענין מאוס ותעוב כמו ( ויקרא כו ל ) וגעלה נפשי מגן הוא כעין מלבוש עשוי מעור שלוק ומשוח בשמן להחליק מעליו מכת חרב וחנית ולובשים אותו במלחמה להגן  {כב} נשוג כמו נסוג בסמ''ך וענינו החזרה לאחור כמו ( ישעיהו נט יג ) ונסוג מאחר אלהינו  {כג} והנעימים ענין אהוב וחביב וערב כמו ( משלי ב י ) ודעת לנפשך ינעם נפרדו מלשון פרוד ופרישה  {כד} אל שאול בכינה מלשון בכי שני תולעת שני והוא צמר צבוע אדום עדנים כל דבר המפנק בין מאכלים טובים בין מלבושי פאר וכדומה יקראו עדן וכן ( משלי כט יז ) ויתן מעדנים לנפשך עדי ענין קשוט כמו ( ירמיהו ד ל ) תעדי עדי זהב  {כו} צר מלשון צרה ודאגה אחי חביב כאח נפלאתה ענינו דבר אשר תקשה השגתו ותמוה כמו ( שמות טו יא ) עשה פלא    {א} אנה לאוזה מקום כמו ( דברים א כח ) אנה אנחנו עולים  {ו} ואמת ענינו כמו חסד וכן ( לקמן טו כ ) והשב וגו' חסד ואמת  {יג} ויפגשום פגעו אלה באלה ברכת הוא מקום הבנוי באבנים ובסיד ושם מתכנסים המים וכן ( ישעיהו לו ב ) הברכה העליונה  {טז} ויחזיקו אחזו בכח חלקת הצורים רוצה לומר מישור שנלחמו בה בחדודי חרב כי חלקת הוא ענין מישור כמו ( בראשית לג יט ) חלקת השדה והצורים הוא ענץ חדוד כמו ( תהלים פט מד ) אף תשיב צור חרבו  {יח} הצבים מלשון צב בלשון רבים  {כא} חלצתו כן יקרא המלבוש וכן ( שופטים יד יט ) ויקח את חליצותם ולא אבה ולא רצה  {כג} תחתיו במקומו  {כד} באה שקעה כמו ( בראשית כח יא ) כי בא השמש  {כה} לאגודה אחת רוצה לומר לקבוצה אחת כמו ( עמוס ט ו ) ואגודתו על ארץ יסדה גבעה הר  {כו} הלנצח הלעולם ועד מתי עד איזה זמן  {כז} לולא אם לא נעלה ענין סלוק כמו ( במדבר ט כא ) ונעלה הענן  {כט} בערבה במישור הבתרון שם מחוז  {ל} ויפקדו נחסרו כמו ( שם לא מט ) ולא נפקד ממנו איש  {לא} מתו כמו ומתו ומוסב על הכו וגו' לומר הכו מבנימין וגו' ומתו  {לב} בית לחם בבית לחם ויאור מלשון אור    {א} ודלים חלושים כמו ( בראשית מא יט ) דלות ורעות  {ג} ומשנהו מלשון שנים  {ז} באתה מלשון ביאה ובעילה  {ח} אחיו קרוביו מרעהו אוהביו המציתיך ענין הזמנה ומסירה כמו ( ויקרא ט יג ) ואת העולה המציאו אליו ותפקוד ענין זכרון  {י} ולהקים להעמיד  {יב} תחתיו במקומו להסב לסבב  {יד} ארשתי מלשון ארוסה וכן ( דברים כ ז ) אשר ארש אשה  {יח} הושיע כמו אושיע ה''א במקום אל''ף כמו ( יחזקאל יא ז ) ואתכם הוציא ומשפטו אוציא  {כ} משתה כל סעודה קרויה על שם המשתה כמו ( אסתר ז ח ) אל בית משתה היין  {כא} תאוה ענין חפץ ורצון  {כו} הסרה מין קוצים כמו ( קהלת ז ו ) כקול הסירים  {כז} בשלי ענין שגגה ושכחה כמו ( לקמן ו ז ) על השל וכן ( רות ב טז ) גם של תשלו  {כט} יחולו יחנו וישכנו כמו ( ירמיהו ל כג ) על ראש רשעים יחול זב חולי שנוטף מאמתו כעין זרע בפלך ענין משענת ומטה ודומה לו ( משלי לא יט ) וכפיה תמכו פלך והוא המטה שטוות בו הנשים  {ל} לאבנר את אבנר כמו ( שמות כז ג ) לכל כליו ומשפטו את כל כליו  {לב} אל קבר כמו על קבר  {לג} נבל אדם פחות המעלה  {לד} אסורות קשורות לנחשתים שלשלאות נחושת אוסרים בהם רגלי השבוים  {לה} להברות להאכילו סעודה מועטת כמו ( לקמן יג ו ) ואברה מידה מאומה שום דבר  {לט} רך רצה לומר רך הלבב מלהתגרות עם מי קשים הוא חלוף הרך    {א} וירפו מלשון רפיון והוא ענין יאוש  {ב} בן שאול כמו לבן שאול ותחסר הלמ''ד  {ד} נכה רגלים שבור רגלים כמו ( מלכים ב כג כט ) פרעה נכה אמנתו המגדלת אותו כמו ( אסתר ב ז ) ויהי אומן את הדסה ותנוס וברחה בחפזה ענין מהירות כמו ( שמואל א כג כו ) ויהי דוד נחפז ללכת ויפסח נעשה חגר  {ה} כחם היום כאשר נתחמם השמש והוא בחצות היום הצהרים עת התחזק מאור היום והוא מלשון ( בראשית ו טז ) צוהר תעשה לתיבה  {ו} והנה כמו והמה  {יא} ובערתי ענין הפנוי והסרה כמו ( דברים כו יג ) בערתי הקדש  {יב} ויקצצו כרתו כמו ( תהלים מו י ) וקצץ חנית על הברכה אצל מקום כניסת המים כמו ( לעיל ב יג ) ברכת גבעון    {א} עצמך מלשון עצם  {ב} לך עליך  {ו} היבוסי שם אומה ישבו במחוז בפני עצמו בירושלים הנה להמקום הזה  {ז} מצודת ענינו מבצר חזק כמו ( ירמיהו מח מא ) והמצודות נתפשה  {ח} בצנור שם המגדל  {ט} וביתה מבפנים  {יא} וחרשי אומנים כמו ( שמות לה לה ) חרש וחושב קיר כותל  {יב} נשא ענין הרמה  {יח} וינטשו והתפשטו כמו ( שופטים טו ט ) וינטשו בלחי  {כ} בבעל במישור כמו ( יהושע יג ה ) מבעל גד פרץ מלשון פרצה ושבר  {כא} וישאם ושרפם כמו ( נחום א ה ) ותשא הארץ מפניו ובמשנה ( ראש השנה פרק ב משנה ב ) משיאין משואות  {כג} הסב מלשון סבוב בכאים אילנות שגדלים בהם תותים וכן ( תהלים פד ז ) בעמק הבכא  {כד} צעדה מלשון צעד ופסיעה תחרץ תנענע ממקומך להלחם כמו ( שמות יא ז ) לא יחרץ כלב לשונו ופירושו לא נעה לשונו לנבוח    {ב} מבעלי היא קרית יערים וכמו שכתוב ( יהושע טו ט ) בעלה היא קרית יערים  {ג} אל עגלה על עגלה  {ה} משחקים שמחים ובכנרות ובנבלים ובתפים שמות כלי שיר ובמנענעים הוא מכלי הנגון יעורר האדם להניע גופו ולרקד ובצלצלים הם שני כלי נחושת ומקישין זה בזה ומשמיעים קול גדול ובמשנה ( תמיד פרק ז משנה ג ) הקיש בן ארזא בצלצל וכן ( תהלים קנ ה ) בצלצלי שמע  {ו} נכון שם מקום ובדברי הימים ( יג ט ) אמר כידון והיא היא ובשתי השמות נקראה ( ראה סוטה לה ב ) שמטו ענין הזזה מן המקום כמו ( מלכים ב ט לג ) ויאמר שמטוה  {ז} השל ענין שכחה ושגגה וכן ( לעיל ג כז ) לדבר אתו בשלי  {ח} פרץ ענין שבר  {י} על עיר דוד אל עיר דוד הגתי היה מתגורר בגת אבל היה לוי ומן השוערים כמו שנאמר בדברי הימים ( טו כד )  {יא} וישב ענין עכבה  {יג} צעדו פסעו והלכו ומריא שור פטם וכן ( מלכים א א ט ) צאן ובקר ומריא  {יד} מכרכר ענין רקידה של שמחה ודוגמתו ( ישעיהו סו כ ) בפרדים ובכרכרות בכל עוז בכל כח  {טז} נשקפה ענין הבטה כמו ( בראשית כו ח ) וישקף אבימלך בעד החלון דרך החלון וכן ( מלכים ב א ב ) בעד השבכה מפזז גם הוא ענין רקוד ומשונה ממנה קצת ויתכן שהוא ענין מהירות הרקוד ודוגמתו ( שבת פח א ) עמא פזיזא  {יז} ויציגו העמידו כמו ( בראשית ל לח ) ויצג את המקלות אשר נטה אשר פרש  {יט} המון עם רב חלת לחם השלם תקרא חלה ואשפר רוצה לומר מנה יפה בשר והוא מלשון ( בראשית מט כא ) הנותן אמרי שפר ואשישה שם כלי ישימו בה היין כמו ( שיר השירים ב ה ) סמכוני באשישות ורוצה לומר הכלי עם היין  {כ} אמהות שפחות הרקים אנשים הרקים מכל מעלה  {כא} נגיד שליט ומושל ושחקתי ושמחתי  {כב} ונקלותי מלשון קלות    {א} הניח מלשון מנוחה  {ב} היריעה וילון  {ח} הנוה גדרות הצאן כמו ( ישעיהו סה י ) והיה השרון לנוה צאן  {י} ירגז ענין תנועה ממקום המונח וכן ( שמואל א כח טו ) למה הרגזתני לענותו מלשון עינוי  {יד} בהעותו מלשון עון והוכחתיו ענין מוסר ההכאה כמו ( חבקוק א יב ) וצור להוכיח יסדתו בשבט בשרביט ובנגעי רצה לומר בהכאה וכפל הדבר במלות שונות  {טז} ונאמן ענין קיום כמו ( ישעיהו כב כג ) יתד במקום נאמן  {יז} החזיון ענין ראיה כמו ( שמות יח כא ) ואתה תחזה ורוצה לומר ראיית הנבואה  {יח} הלום הנה כמו ( שם ג ה ) אל תקרב הלום  {יט} תורת ענין תואר ותכונה וכן אמר כזה בדברי הימים ( א יז יז ) וראיתני כתור האדם המעלה וקרוב לענין זה ( שיר השירים א י ) נאוו לחייך בתורים ורוצה לומר הפנינים המסודרים בתואר ובתכונה יפה האדם רצה לומר האדם המיוחד והמעולה  {כ} ידעת ענין אהבה ורחמים כמו ( עמוס ג ב ) רק אתכם ידעתי  {כג} הלכו אלהים לפי שבכל מקום נאמר אלהים בלשון רבים אמר גם הלכו בלשון רבים לזווג המלות וכן ( שמואל א ד ח ) האלהים האדירים האלה וכמוהו רבים ממצרים גוים ואלהיו המ''ם של ממצרים תשמש על גוים ועל ואלהיו וכאלו אמר ממצרים מגוים ומאלהיו  {כז} מצא ענין הזמנה וכן ( ויקרא ט יג ) ואת העולה המציאו  {כט} הואיל רצה וחפץ כמו ( שמות ב כא ) ויואל משה    {א} מתג הוא כעין רסן עשויה להנהיג בה הבהמה כמו ( משלי כו ג ) מתג לחמור האמה אמת הזרוע וכן ( דברים ג יא ) באמת איש  {ב} ומלא ההבל מדת חבל שלם  {ג} להשיב מלשון השבה ידו מקומו  {ד} פרשים הם רוכבי הסוסים הרגילים בזה ויעקר הסיר העיקר והם הרגלים שהם העיקר בבהמה וכן ( יהושע יא ו ) סוסיהם תעקר רכב הם מארבעה סוסים  {ו} נציבים פקידים וממונים  {ז} שלטי כעין מגן אל עבדי על עבדי כבש ענין לכידה  {יז} ושריה ובדברי הימים ( א יח טז ) קראו שושא ולמטה ( לעיל כ כה ) קראו שוא ובשלש השמות היה נקרא והוא כלל גדול בנביאים בכל מקום שנאמר פעם כן ופעם כן  {יח} כהנים רוצה לומר ראשים ושרים    {א} הכי כי משמש במקום אם  {ג} האפס האין וכן ( בראשית מז טו ) אפס כסף נכה ענין שבירה וכן ( מלכים ב כג כט ) פרעה נכה  {ד} איפה איה פה בית מכיר בבית מכיר ותחסר בי''ת השמוש וכמוהו הרבה בלו דבר שם מקום 'לו דבר'  {ט} נער המשרת נקרא נער על שם שדרך הנער לשרת את הזקן  {יג} פסח חגר    {ג} ולרגלה מלשון מרגל ומחפש ולהפכה תרגם יונתן ולבדקה כי הבודק דבר מה מהפכה מצד אל צד  {ד} מדויהם מלבושיהם כמו ( שמואל א יז לח ) וילבש שאול וגו' מדיו שתותיהם הם העגבות שהיא בחצי המלבוש ודוגמתו ( ישעיהו כ ד ) חשופי שת  {ה} יצמח יגדל  {ו} נבאשו נמאסו כדבר הנבאש ואיש טוב אנשי איש טוב והוא שם אדון הארץ וכן ( שופטים יא ג ) וישב בארץ טוב  {ז} הגבורים כמו והגבורים  {טז} חילם שם מקום  {יז} חלאמה לחילם  {יט} וישלימו עשו שלום    {א} לתשובת מלשון השבה ויצורו מלשון מצור  {ד} מתקדשת רוצה לומר מטהרת  {ח} משאת מנת ארוחה וסעודה וכן ( בראשית מג לד ) וישא משאות מאת פניו  {יב} בזה במקום הזה  {טו} הבו הזמינו ותנו כמו ( רות ג טו ) הבי המטפחת  {טז} אל העיר את העיר  {כ} יורו ישליכו כמו ( שמות טו ד ) ירה בים  {כא} ירובשת הוא ירובעל וכאשר 'בעל' גם 'בושת' המה כנויי עבודה זרה פלח כן נקרא אבן הרחים כמו ( איוב מא טז ) כפלח תחתית רכב הוא האבן העליונה מהרחים כמו ( דברים כד ו ) לא יחבול רחים ורכב בתבץ שם מקום  {כב} המלאך השליח ( כד ) ויורו המורים ענין השלכה  {כה} כזה כמו זה המספר והרסה ענין נתיצה ושבירה  {כו} ויאספה הכניסה כמו ( שופטים יט טו ) ואין איש מאסף אותם    {א} ראש עני ודל כמו ( משלי י ד ) ראש עשה כף רמיה  {ג} אין כל לא כלום ויחיה ענין הספקת הצורך כמו ( בראשית מה ה ) למחיה שלחני  {ד} הלך ההולך בדרך לאורח הוא ההלך שאמר והוא האיש הבא אליו אשר יאמר וליופי המליצה אמר במלות שונות  {ו} עקב בעבור כמו ( דברים ז יב ) עקב תשמעון  {ח} כהנה כמו שיש לך  {יא} מקים מעמיד  {יג} העביר הסיר ומחל  {יד} אפס הוא כענין רק כמו ( במדבר כג יג ) אפס קצהו נאץ נאצת ענין כעס ובזיון כמו ( נחמיה ט יח ) ויעשו נאצות גדולות  {טו} ויגוף היא מכת החולי ויאנש ענין כבדות החולי כמו ( מיכה א ט ) אנושה מכותיה  {יז} ברה היא אכילה מועטת כמו ( לעיל ג לה ) להברות את דוד  {יט} מתלחשים מדברים בלחש ובחשאי ויבן מלשון הבנה  {כ} ויסך משח בשמן ויחלף ענין תמורה  {כג} האוכל מלשון יכולת  {כה} ידידיה רוצה לומר אהוב לה' כי ידיד הוא ענין אהבה  {כח} וחנה מלשון חניה  {לא} במגרה כלי מלא פגימות עשויה לכרות העצים ועל כי דרכה לכרות בגרירה קרויה מגרה וכן ( מלכים א ז ט ) מגוררות במגרה ובחריצי הברזל כלי ברזל מלאה חריצים עשויה לדוש בה כמו שכתוב ( ישעיהו כח כז ) כי לא בחרוץ יודש קצח ובמגזרות הם הגרזנים שמבקעים בהם העצים והוא מתהפך כמו כבש כשב במלבן מלשון לבנים    {ב} ויצר מלשון צרה ודאוה להתחלות מלשון חולי ויפלא ענין מכוסה ומניעה וכן ( דברים יז ח ) כי יפלא ממך דבר מאומה שום דבר  {ג} רע חבר ואוהב  {ד} דל כחוש ורזה כמו ( בראשית מא יט ) דלות ורעות  {ה} והתחל מלשון חולי לראותך לבקר אותך כמו ( שמואל א יט טו ) לראות את דוד ותברני הבריה ענין אכילה מועטת כמו ( לעיל יב יז ) ולא ברה אתם  {ו} ותלבב לביבות תרגם יונתן ותחלוט חליטתא בדברי רבותינו ז''ל ( פסחים ו ) חלוט של בעלי בתים והמה נקראים על שם המעשה ששולקין אותם ברותחין ואברה ואוכל מעט  {ח} הבצק העיסה ואמר כן על שם סופו כי אחר הלישה נקרא בצק וכן ( ישעיהו מד יט ) אפיתי על גחליו לחם ותלבב וחלטה  {ט} המשרת תרגום של מחבת היא מסריתא ותצוק מלשון יציקה מעלי מאצלי  {יב} תענני מלשון עינוי הנבלה דבר גנאי וכעור  {יג} אנה להיכן הנבלים הפחותים ושפלים  {טז} אודות עסק  {יז} ונעול סגור במנעול  {יח} פסים מרוקמת ברוחב פס יד וכן ( בראשית לז ג ) ועשה לו כתונת פסים  {כ} האמינון דרך המדברים להוסיף אותיות להקטין הדבר וכן ( דברים לב י ) יצרנהו כאישון עינו הנקרא כן על שם האיש הקטן הנראה בעין החרישי ענין שתיקה תשיתי תשימי ושוממה הוי''ו יתירה וכן ( תהלים עו ז ) ורכב וסוס  {כג} לשנתים ימים לשתי שנים גוזזים את הצאן עם אפרים סמוך לנחלת אפרים כמו ( בראשית כה יא ) עם באר לחי ראי  {כה} ויפרץ ענין הפתוי ברבוי דברים והוא הפוך מן ( שם יט ג ) ויפצר בם  {כט} פרדו הוא הבא מן הסוס והחמור  {לד} הצופה הוא העומד במקום גבוה להביט למרחוק  {לט} ותכל דוד תחסר מלת נפש ולזה אמר בלשון נקבה שעל הנפש ידבר כאלו אמר ותכל נפש דוד    {ב} תסוכי תמשחי  {ה} אבל באמת כמו ( שם מב כא ) אבל אשמים אנחנו  {ו} וינצו ענין מריבה כמו ( שמות ב יג ) שני אנשים עברים נצים  {ט} וכסאו רוצה לומר המלכות  {יא} מהרבת ענין גדולה וחשיבות כמו ( אסתר א ח ) על כל רב ביתו גואל הדם קרוב הנרצח הרוצה לנקום נקמת דמו נקרא גואל הדם שהוא כאלו נחשב לדם לגאולה משערת בנך אמר דרך הפלגה כדרך שאומרים הבריות  {יג} כאשם ענין שגגה  {יד} הנגרים ענין הזלה ונטיפה כמו ( מיכה א ד ) כמים מוגרים במורד  {יח} תכחדי ענין העלמה כמו ( תהלים סט ו ) ואשמותי ממך לא נכחדו  {יט} אש הוא כמו יש וכן ( מיכה ו י ) עוד האש בית רשע להמין ולהשמיל מלשון ימין ושמאל  {כ} פני הדבר תחילת הדבר  {כו} ימים שנה באבן המלך במשקל המלך כמו ( דברים כה יג ) לא יהיה לך בכיסך אבן ואבן על שם שדרכה להיות מאבן  {ל} חלקת אחוזת שדה כמו ( בראשית לג יט ) ויקן את חלקת השדה אל ידי אל מקומי והציתוה מלשון הצתה והבערה    {א} ויעש ענין אסיפה וקנין כמו ( שם יב ה ) הנפש אשר עשו בחרן מרכבה עגלה לרכוב בו  {ב} ריב משפט אי מזה איזה העיר שתאמר מזה אני  {ג} ונכוחים צודקים שראוי להתוכח בהם כמו ( משלי כד כו ) משיב דברים נכוחים  {ד} ועלי כמו ואלי  {יא} קרואים מזומנים וכן ( שמואל א ט יג ) ואחרי כן יאכלו הקרואים  {יב} הקשר המרד על שם שבעלי המרד יתקשרו באגודה אחת וכן ( שם כב ח ) כי קשרתם כולכם אמיץ חזק  {יד} פליטה הצלה כמו ( לקמן כב ב ) ומפלטי לי והדיח מלשון דחיה  {יז} ברגליו עם מהלכו ואחריו כמו ( שופטים ח ה ) לעם אשר ברגלי  {יח} הסרתי והפלתי תרגם יונתן קשתיא וקלעיא הגתים האנשים שהתגוררו בגת בעוד שהיה דוד שם ברגלו עם מהלכו על פני לפני  {יט} גולה ענין טלטול ונוע ואם הוא בלא שבי וכן ( דברי הימים א ח ו ) ויגלום אל מנחת  {כ} אחיך רעיך הבאים אתך ואמת הוא כענין חסד  {כד} ויציקו ענין העמדה כמו ( שמואל א ב ח ) כי לה' מצוקי ארץ ורוצה לומר היסודות והעמודים שהארץ עומדת עליהם והוא כמו ויציגו כי אותיות גיכ''ק מתחלף  {כה} נוהו מדורו  {כח} מתמהמה מתעכב כמו ( תהלים קיט ס ) חשתי ולא התמהמהתי בערבות מלשון ערבה ומישור  {ל} חפוי מכוסה יחף בלי מנעלים  {לא} בקושרים בין אגודת המורדים סכל ענץ טפשות  {לב} הארכי שם מקום ( לד ) ואני ואני הווי''ן נוספות בשניהם  {לז} רעה חבר ועל כי ישב עמו בתמידות קראו רעה    {א} וצמד זוג על שם שהולכים צמודים וחבורים יחד והוא מלשון ( במדבר יט טו ) צמיד פתיל חבושים חגורים באוכף לרכוב בהם כמו ( בראשית כב ג ) ויחבוש את חמורו מאה צמוקים מאה אשכלות ענבים יבשים ומאה קיץ מאה לטרין תאנים יבשים ונבל ונאד  {ה} ומקלל ענין דברי קלון וחרפה וכן ( שמואל א ג יג ) כי מקללים להם בניו  {יב} אולי הלואי כמו ( ישעיהו לז ד ) אולי ישמע  {יג} בצלע בעבר ובצד כמו ( שמות כז כו ) צלע המשכן לעומתו נגדו ועפר זרק עפר ולתוספת ביאור אמר בעפר וכן ( תהלים פ י ) ותשרש שדשיה  {יד} וינפש ענין מנוחה ומרגוע המשיב את הנפש כמו ( שמות לא יז ) שבת וינפש  {כ} הבו הזמינו כמו ( בראשית יא ז ) הבה נרדה  {כא} נבאשת ענין תיעוב ומאוס כדבר הנבאש    {ב} ורפה ידים ענין מורך לב ויאוש  {ד} ויישר מלשון יושר רוצה לומר הוטב בעיניו  {ו} אם אין אם לאו  {ח} שכול מי שבניו אבודים קרוי שכול כמו ( שם מג יד ) כאשר שכלתי שכלתי  {ט} הפחתים בורות וחפירות כמו ( לקמן יח יז ) אל הפחת הגדול מגפה רצה לומר מכת חרב  {יא} ופניך אתה בעצמך בקרב במלחמה כמו ( תהלים קמד א ) המלמד ידי לקרב  {יב} ונחנו מלשון חניה  {יג} יאסף יכנס והשיאו והגביהו וסחבנו ענין גרירה והמשכה כמו ( ירמיהו כב יח ) סחוב והשלך הנחל העמק צרור חתיכת עפר גסה כמו ( עמוס ט ט ) ולא יפול צרור ארץ  {יד} להפר לבטל  {טז} יבולע ענין השחתה כמו ( לקמן כ יט ) למה תבלע נחלת ה'  {יט} המסך וילון כמו ( שמות כו לו ) ועשית מסך ותשטח ופרשה כמו ( יחזקאל כו יד ) משטח חרמים הרפות חטים כתושים ונקלפים כמו ( משלי כז כב ) בתוך הרפות בעלי והוא מלשון רפיון כי נרפו ונקלפו מקליפותיהם  {כ} מיכל המים ענינו פלג המים ואין לו חבר  {כב} נעדר נחסר כמו ( ישעיהו מ כו ) איש לא נעדר  {כג} ויחבוש חגר האוכף  {כח} משכב מצעות לשכב עליהם וספות מזרקים כמו ( שמות יב כב ) בדם אשר בסף וכלי יוצר כלים מיוצר חרס וקלי קמח משבלים צלוים ופול ועדשים הם מיני קטניות וקלי הוא קמח מקטניות צלוים  {כט} ושפות בקר גבינות העשויות מחלב הבקר ועל כי נעשית על ידי עשוי וכתישה נקראו שפות והוא מלשון ( איוב לב כא ) ושופו עצמותיו    {א} ויפקוד מנה אותם  {ג} נס ננוס נברח  {ד} אל יד אל מקום  {ה} לאט ענין נחת כמו ( בראשית לג יד ) אתנהלה לאטי  {ח} וירב מלשון רבוי  {ט} ויקרא מלשון מקרה שובך כמו סובך בסמ''ך והוא ענין ענף כמו ( שם כב יג ) בסבך בקרניו ויקרא כן על שם שנאחזים ומסובכים זה בזה האלה שם אילן מה  {יא} עשרה כסף תרגם יונתן עסר סלעין דכסף  {יב} ולו אנכי ואם אנכי וכן ( שופטים ח יט ) לו החייתם אותם  {יג} או עשיתי אם עשיתי יכחד ענין העלמה מנגד מרחוק  {יד} כן ענין טוב ונכון כמו ( שם יב ו ) ולא יכין לדבר כן אוחילה אבקש כמו ( מלכים ב ה ג ) אחלי אדוני שבטים שרביטים ויתקעם ותחבם בלב האלה באמצעית האלה ועל כי הלב הוא באמצע הגוף הושאל המלה ההיא לכל מצוע וכן ( דברים ד יא ) עד לב השמים  {טו} כלי יואב כלי זיינו  {טז} חשך מנע כמו ( בראשית כב טז ) ולא חשכת  {יז} הפחת בור וחפירה גל תל גדול  {יח} מצבת מלשון מצבה רוצה לומר בנין גבוה יד אבשלום מקום אבשלום  {יט} ארוצה ענין מהירות ההליכה  {כב} ויהי מה רצה לומר יהיה מה שיהיה ודוגמתו ( איוב יג יג ) ויעבור עלי מה ופירושו יעבור מה שיעבור  {כג} הככר המישור והוא ככר הירדן  {כח} סגר מסר כמו ( עמוס א ו ) להסגיר לאדום  {כט} ההמון העם הרב  {ל} סוב מלשון סבוב והפנה כה הנה    {א} וירגז ויחרד עלית מלשון עלה וכה וכן  {ה} לאט עטף וכסה כמו ( מלכים א יט יג ) וילט פניו באדרתו  {ז} לו אבשלום אם אבשלום כמו ( שופטים ח יט ) לוא החייתם  {ט} ילין מלשון לינה  {י} נדון מלשון דין וויכוח  {יא} מחרישים שותקים  {יד} תמרו כמו תאמרו באל''ף  {יח} וצלחו ועברו ודוגמתו ( שם יד ו ) ותצלח עליו רוח ה'  {יט} העברה רוצה לומר ספינה שעוברים בה רוחב המים לעביר כמו להעביר  {כ} העוה מלשון עון  {כב} התחת האם במקום קלל מלשון קלות ובזיון  {כג} לשטן למקטרג  {כה} בן שאול אף בן הבן יקרא בן עשה תקן וכן ( בראשית יח ז ) וימהר לעשות אותו שפמו שער שעל השפה וכן ( ויקרא יג מה ) ועל שפם יעטה  {כז} רמני מלשון רמאות אחבשה ענין תקון האוכף לי לצרכי פסח חגר  {כח} וירגל ענין רכילות ולשון הרע כמו ( תהלים טו ג ) לא רגל על לשונו  {כט} אנשי מות רצה לומר חייבי מיתה ותשת ותשם  {ל} השדה הוא כולל כל הנחלה  {לא} אחרי הוא כענין הואיל כמו ( יחזקאל כ לט ) ואחר אם אינכם שומעים  {לב} את המלך עם המלך לשלחו ענין לויה  {לג} כלכל ענין ספוק המזון כמו ( בראשית מה יא ) וכלכלתי אותך  {לה} כמה מהו המספר  {לו} שרים ושרות משוררים ומשוררות  {לז} יגמלני ענין השבת הטובה  {מג} על איש ישראל אל איש ישראל נשאת נשא ענין תשורה ומתן כמו ( אסתר ב י ) ויתן משאת כיד המלך  {מד} ידות חלקים הקלתני מלשון קלות ובזיון ויקש מלשון קשה    {א} נקרא מלשון מקרה בליעל בלי עול שמים רוצה לומר רשע נחלה הוא חלק וכפל הדבר במלות שונות  {ב} ויעל ענין סלוק כמו ( במדבר ט כא ) ונעלה הענן  {ג} ויכלכלם הספיק מזונם צרורות קשורות כמו ( בראשית מב לה ) צרורות כספיהם  {ד} הזעק אסוף בקול זעקה  {ה} ויחר מלשון איחור ועכוב המועד הזמן יעדו ענין קביעות כמו ( מיכה ו ט ) שמעו מטה ומי יעדה  {ו} והציל מלשון הצלה או הוא מענין הפרשה כמו ( בראשית לא טז ) אשר הציל אלהים  {ז} והכרתי והפלתי תרגם יונתן קשתיא וקלעיא  {ח} עם האבן סמוך להאבן מדו לבושו היא היא וכפל המלה בשמות נרדפים כמו ( דניאל יב ב ) אדמת עפר מצומדת מחוברת כמו ( במדבר יט ט ) צמיד פתיל בתערה היא תיק החרב  {ט} ותוחז מלשון אחוזה  {יב} המסלה דרך הכבושה  {יג} הוגה הוסר כמו ( ישעיהו כז ח ) הגה ברוחו הקשה  {טו} ויצורו מלשון מצור  {יח} התמו מלשון תם והשלמה  {יט} תבלע תשחית כמו ( שם כה ז ) ובלע בהר הזה  {כ} חלילה חולין וגנאי וכפל המלה לרוב הזרות אצלו  {כב} ויפצו ענין פזור    {ב} בקנאתו ענין כעס כמו ( דברים לב כא ) הם קנאני בלא אל  {ג} אכפר ענין בטול הרוגז כמו ( בראשית לב כ ) אכפרה פניו  {ה} דמה חשב כמו ( שופטים כ ה ) אותי דמו להרוג נשמדנו מלשון השמדה וכליון  {ו} והוקענום ענין תליה כמו ( במדבר כה ד ) והוקע אותם לה'  {ז} בינותם כמו ביניהם  {ט} ויוקיעום ותלאום שבעתים מלשון שבע  {י} השק יריעה עבה הצור הסלע נתך נשפך כמו ( שמות ט לג ) ומטר לא נתך ארצה לנוח רוצה לומר להתעכב  {יב} בעלי אדוני  {יג} המוקעים התלואים  {יד} בצלע שם מקום ויעתר ענין רצוי כמו ( בראשית כה כא ) ויעתר לו ה'  {טז} וישבי בנוב כן היה שמו הרפה הענקה כמו ( שם יד ה ) ויכו את רפאים קינו שם כלי זיין ואין לו חבר  {יח} בגוב הוא גזר האמור בדברי הימים ( א כ ד ) סף ובדברי הימים ( שם ) נאמר ספי והוא הוא  {יט} יערי אורגים כן שם אביו ובדברי הימים ( שם פסוק ה ) נאמר בן יעיר והוא הוא בית הלחמי רוצה לומר הכה את בית הלחמי והוא לחמי האמור בדברי הימים ( שם ) את גלית עם גלית ורוצה לומר אף שהיה מלחמה עם גלית לא יוכל לעזור לו ובדברי הימים ( שם ) נאמר שהיה אחי גלית כמנור אורגים תרגם יונתן כאכסן דגרדאין וכמו כן תרגם ( שופטים טז יד ) על יתד הארג והוא העץ העגול שלפני האורג יכרוך עליו חוטי השתי ובמשנה יקראו כובד ( שבת קיג א )  {כ} מדון מלשון מדה ורוצה לומר בעל מדה גדולה וכן ( במדבר יג לב ) אנשי מדות  {כא} ויחרף ענין בזיון    {א} מכף מיד  {ב} ומצודתי מבצר חזק ומפלטי מצילי ואמר 'לי' לתוספת ביאור  {ג} צורי מלשון צור וסלע וכפל דבריו במלות שונות כדרך השיר ומנוסי מלשון ניסה ובריחה מחמס הוא כענין גזל  {ה} אפפוני סבבוני כמו ( תהלים מ יג ) כי אפפו עלי משברי מלשון שבר נחלי מלשון חולי כמו ( נחום ג יט ) נחלה מכתך יבעתוני מלשון בעתה וחרדה  {ו} חבלי מכאובי כמו ( הושע יג יז ) חבלי יולדה קדמוני באו לפני כמו ( מיכה ו ו ) במה אקדם ה'  {ח} ויתגעש ענין התנודה והתנועה החזקה כמו ( ירמיהו מו ז ) כנהרות יתגעשו מימיו ירגזו יחרדו  {י} וערפל כעין עב הענן  {יא} כרוב מלאך ורבותינו ז''ל אמרו ( חגיגה יג ב ) כרביא והוא התרגום של נער כי דמות אדם להנה ויעף ענין פריחה  {יב} וישת ענין שימה כמו ( תהלים עג ט ) שתו בשמים פיהם חשרת ענין קשור כמו ( מלכים א ז לג ) וחשוקיהם וחשוריהם  {יג} מנגה ענין הארה וזריחה  {טו} ויהם מלשון מהומה  {טז} אפיקי כן יקרא המים הנגרים בחוזק ורודפים וכן ( איוב ו טו ) כאפיק נחלים מנשמת מלשון נשימה ונשיבת הפה  {יז} ימשני ענין הוצאה כמו ( שמות ב י ) מן המים משיתהו  {יח} אמצו ענין חוזק  {יט} אידי ענין מקרה רע כמו ( איוב לא ג ) הלא איד לעול משען ענין סעד  {כ} יחלצני ענין הוצאה ושליפה כמו ( תהלים פא ח ) בצרה קראת ואחלצך  {כא} יגמלני מלשון גמול ותשלום שכר כבור מלשון ברור ונקי  {כו} גבור ענינו כמו גבר וכן נאמר בתהלים ( יח כו ) והוא תרגום של איש  {כז} נבר תתבר מלשון ברור ונקי עקש תתפל ענין שניהם עקמימות כמו ( דברים לב ה ) דור עקש ופתלתול והוא בדרך ההופך  {כט} יגיה מלשון נוגה ואורה חשכי מלשון חושך  {ל} גדוד צבאות עם אדלג ענין קפיצה שור ענין חומה כמו ( בראשית מט כב ) בנות צעדה עלי שור  {לא} צרופה מלשון צרוף וזקוק  {לב} מבלעדי ענינו כמו זולת צור ענין חוזק  {לג} מעוזי מחזקי חיל כח ויתר ענין דלוג וקפיצה כמו ( חבקוק ג ו ) ראה ויתר גוים  {לד} משוה משים כי 'וישם' ( בראשית ד טו ) תרגם אונקלוס ושוי במתי ענין גבהות  {לה} ונחת מלשון חתת ושבירה  {לו} וענתך מלשון ענוה תרבני מלשון רבוי  {לז} צעדי פסיעותי כמו ( לעיל ו יג ) ויהי כי צעדו מעדו ענין החלקה והשמטה מן המקום כמו ( תהלים לז לא ) לא תמעד אשוריו קרסולי תרגום של 'כרעים' ( ויקרא יא כא ) הרא קרסולין  {לח} כלותם מלשון כליון  {לט} ואמחצם ענין הכאה ופציעה כמו ( תהלים קי ו ) מחץ ראש  {מ} ותזרני מלשון אזור וחגורה תכריע ענין הנפילה על הכרעים קמי האויבים הקמים עלי  {מא} תתה נתת עורף הוא אחורי הפנים ואצמיתם ענין כריתה כמו ( שם קא ה ) אותו אצמית  {מב} ישעו ענין הפנה כמו ( ישעיהו וז ח ) ולא ישעה אל המזבחות ענם מלשון עניה ותשובה  {מג} ואשחקם ענין כתישה כמו ( שמות ל לו ) ושחקת ממנה הדק אדקם מלשון דק ארקעם ענין רדוד ושטיחה כמו ( שם לט ג ) וירקעו את פחי הזהב  {מד} ותפלטני ענין הצלה  {מה} יתכחשו מלשון כחש ושקר  {מו} יבולו ענין כמישה כמו ( ירמיהו ח יג ) והעלה נבל ויחגרו מלשון חגר ופסח  {מז} צורי חזקי  {מח} ומוריד מלשון ירידה  {מט} ומקמי האויבים הקמים עלי  {נא} מגדול מלשון גדול    {א} נאם מענין אמירה ודבור הגבר האיש על למעלה וכן ( איוב לו לג ) מקנה אף על עולה ונעים ענין עריבות ומתיקות  {ב} ומלתו ענין דבור כמו ( תהלים קלט ד ) כי אין מלה בלשוני  {ד} עבות עננים מנוגה ענין הארה וזריחה דשא חציר  {ה} ערוכה ענין סדור חפץ רצון  {ו} מנד מלשון נדידה כלהם מלשון כל  {ז} בשבת ענין בטול כמו ( ישעיהו יד ד ) שבת נוגש  {ח} השלשי ענין גבורים ונכבדים כמו ( שמות יד ז ) ושלשים על כלו ונפלה מ''ם הרבים וכן ( מלכים ב יא ד ) לכרי ולרצים ומשפטו לכרים  {ט} בחרפם מלשון חרפה ובזיון ויעלו נסתלקו כמו ( איוב ה כו ) כעלות גדיש  {י} יגעה מלשון יגיעה ועייפות לפשט ענין הסרת המלבוש  {יא} לחיה רוצה לומר לעדה וכן ( תהלים סח יא ) חיתך ישבו בה חלקת אחוזת שדה  {טו} ויתאוה מלשון תאוה וחשק  {טז} ויסך מלשון נסך  {יז} ה' כמו מה'  {יח} עורר מלשון התעוררות ותנועה  {יט} הכי המלה ההיא עם הה''א התימה מורה על אמתת הדבר  {כ} איש חי איש מזורז וכאשר יאמרו הבריות  {כא} בשבט בשרביט  {כד} בית לחם מבית לחם    {א} לחרות מלשון חרון אף ויסת מלשון הסתה  {ב} שוט ענין ההליכה אנה ואנה וכן ( איוב א ז ) משוט בארץ ופקדו ענין מנין ומספר  {ד} לפני המלך כמו מלפני המלך  {ה} הנחל העמק  {ח} וישוטו הלכו אנה ואנה  {י} אחרי כן אחרי אשר וכן ( בראשית יט ח ) כי על כן באו ורוצה לומר על אשר באו נסכלתי מלשון סכלות ושטות  {יב} נוטל עליך משא עליך וכן ( משלי כז ג ) ונטל החול  {יג} התבוא בה''א השאלה נסך תהיה נס ובורח  {יד} צר מלשון צרה ודחק  {טו} מועד זמן  {טז} וינחם ענין הפוך מחשבה רב ענינו כמו די וכן ( דברים ג כו ) רב לך הרף מלשון רפיון  {יז} העויתי מלשון עון  {כ} וישקף ענין הבטה וראיה עליו סמוך לו אפיו על פניו  {כא} ותעצר ענין מניעה וכן ( שם יא יז ) ועצר את השמים  {כב} והמרגים הוא לוח עץ ובתחתיתו תחובים אבנים דקים ובו דשים התבואה וכן ( ישעיהו מא טו ) למורג חרוץ  {כד} מאותך מאתך וכן ( יחזקאל ג כב ) ושם אדבר אותך במחיר ענין דמי הדבר וערכו כמו ( ישעיהו נה א ) ובלא מהיר יין וחלב  {כה} ויעתר נתרצה כמו ( בראשית כה כא ) ויעתר לו ה'  