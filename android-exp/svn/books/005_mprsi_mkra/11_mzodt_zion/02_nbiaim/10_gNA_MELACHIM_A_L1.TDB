      {א} יחם מלשון חמימות  {ב} סכנת מחממת כמו ( קהלת י ט ) בוקע עצים יסכן בה  {ד} ידעה הוא כינוי למשכב  {ט} ומריא שור פטם אבן הזוחלת נקרא כן על שם שהיו המים זוחלין ונגרים סמוך לה  {יד} ומלאתי ענין השלמה  {טז} ותקד כפפה הקדקוד  {כא} חטאים הוא מענין חסרון וכן ( שופטים כ טז ) קולע אל השערה ולא יחטיא  {כב} עודנה מלשון עדיין  {ל} תחתי במקומי  {לג} הפרדה הוא הבא מן הסוס והחמור גיחון שם נחל והוא השלוח כן תרגם יונתן  {לו} אמן הוא ענין בקשה על קיום הדבר  {לח} והכרתי והפלתי תרגם יונתן וקשתיא וקלעיא על גיחון אל גיחון  {לט} קרן כלי עשוי דמות קרן  {מא} הקרואים המזומנים להסעודה כמו ( שמואל א ט יג ) אחרי כן יאכלו הקרואים הקריה העיר  {מב} איש חיל אדם מעולה ומזורז  {מה} ותהם מלשון המיה  {נא} כיום כעת כי יום הוא כמו עת והכ''ף באה לאמתת הדבר כמו ( בראשית כה לא ) מכרה כיום  {נב} משערתו משער ראשו    {ז} קרבו אלי קרבו אותי  {ח} קללני מלשון קלות ובזיון נמרצת חזקה כמו ( מיכה ב י ) וחבל נמרץ  {טו} שאלה ענין בקשה  {כד} הכינני הכין אותי  {כה} ויפגע ענין מכת מות כמו ( שמואל ב א טו ) גש פגע בו  {כו} התענית מלשון עינוי וצער  {כז} למלא ענין השלמה  {ל} ענני מלשון עניה ותשובה  {לו} אנה ואנה לכאן ולכאן  {מ} ויחבוש ענין תקון האוכף כמו ( שם יז כג ) ויחבוש את החמור  {מה} נכון מתוקן    {ט} שומע רצה לומר מבין הכבד הרבה כמו ( שמות יב לח ) מקנה כבד מאוד  {יא} יען בעבור  {טו} ויקץ ענין הערה משינה  {יז} בי הוא ענין בקשה  {כא} ואתבונן ענין הסתכלות בעיון רב וכן ( ישעיהו יד טז ) עליך יתבוננו  {כה} גזרו חתכו  {כו} נכמרו נתחממו כמו ( איכה ה י ) עורנו כתנור נכמרו והוא ענין חמלה וכן ( בראשית מג ל ) נכמרו רחמיו    {ה} הנצבים הממונים כמו ( שמואל א יג ג ) נציב פלשתים  {ז} וכלכלו ענין הספקת הצורך כמו ( שמואל ב יט לג ) והוא כלכל את המלך  {יא} דאר מחוז דאר וכן ( יהושע וז יא ) שלשת הנפת  {יב} מעבר מצד  {יג} חבל המחוז תקרא חבל כי בחבל תחלק נחלה וכן ( שם יט ט ) מחבל בני יהודה ארגוב שם האדם אשר משל בה מאז וכן ( דברים ג ד ) כל חבל ארגוב    {ג} בריאים שמנים כמו ( שופטים ג וז ) ועגלון איש בריא רעי רועים במרעה מאיל צבי ויחמור הם שמות מיני חיות טהורות וברברים אבוסים עופות הבאים מארץ ברבריא והיו מפוטמות על האבוס והוא המקום המיוחד להאכילם ודוגמתו ( ישעיהו א ג ) וחמור אבוס בעליו  {ד} רדה מושל כמו ( תהלים קי ב ) רדה בקרב אויביך מכל עבריו מכל צדדיו  {ו} ארות אבוס בעליו ( ישעיהו א ג ) תרגומו אורויא דמרוהי פרשים הם הרגילים מאד ברכיבה  {ז} יעדרו יחסרו כמו ( שם מ כו ) איש לא נעדר  {ח} ולרכש שם מין בהמה ממהרת לרוץ וכן ( אסתר ח יד ) רוכבי הרכש  {י} ותרב מלשון רבוי  {יג} האזוב שם עשב מה בקיר בכותל הרמש הם השרצים הנמוכים קצרי הרגל הרוחשים בארץ כמו ( בראשית א כו ) הרמש הרומש על הארץ  {יח} הניח מלשון מנוחה אין שטן אין מקטרג פגע ענין פגישה וכן ( שם כח יא ) ויפגע במקום  {כ} הלבנון שם יער  {כג} דברות ענינו קורות קשורות יחד להנהיג אותם דרך המים כי וינהג את הצאן ( שמות ג א ) תרגומו ודבר וכן ( ישעיהו ה יז ) ורעו כבשים כדברים  {כה} כתית עשוי מזיתים כתושים שהוא יותר טוב מהעשוי מזיתים טחונים כה יתן כן היה נותן  {כט} סבל ענין משא כמו ( שם י כז ) יסור סבלו מעל שכמך חוצב כן נקרא כריתות האבנים ממקום גדולם כמו ( שם ה ב ) וגם יקב חצב בו  {ל} משרי הנצבים כמו משרים הנצבים הרדים המושלים ונוגשים  {לא} יקרות כבדות ומקשיות גזית מלשון גזיזה ורוצה לומר מסותתות ביושר  {לב} ויפסלו ענין השואת והחלקת פני האבנים כמו ( שמות לד א ) פסל לך בוני אומני בנין והגבלים אנשי גבל שהיו אומנים בקיאים כמו שכתוב ( יחזקאל כז ט ) זקני גבל וגו' מחזיקי בדקך    {א} זיו ענין זוהר ונוגה כי מנוגה נגדו ( שמואל ב כב יג ) תרגומו מזיו יקריה וחודש אייר נקרא זיו על שם זוהר הפרחים והנצנים הנראים אז בארץ  {ג} והאולם הוא כמו בית שער  {ד} חלוני כמו חלונות שקופים ענין הבטה כמו ( בראשית כו ח ) וישקף אבימלך אטומים סתומים כמו ( ישעיהו לג טו ) אוטם אזנו  {ה} קיר כותל יציע שם חדר מה ונקרא יציע וצלע יציע היה נקרא על שם שהוא מקום צנוע וצלע היה נקרא על שם שהוא בצלע בצד הבית ולדביר בית קדש הקדשים קרויה דביר על שם שהדבור יוצא משם ואף המחיצה המפסקת בינה לההיכל קרויה דביר כמו בית קדש הקדשים עצמה  {ו} והתיכונה האמצעית מגרעות מלשון גרעון  {ז} מסע מלשון הסעה ועקירה ומקבות הוא הפטיש החד בראשו האחד ובו פוסלין את האבנים  {ח} ובלולים הם עמודים חלולים ובהחלל עשוי מעלות סביב סביב והעולה בו מקיפו סביב והוא מלשון ( פסחים לד א ) לול קטן היה בין הכבש למזבח  {ט} ויכלהו השלימו ויספון ענין כסוי התקרה וכן ( חגי א ד ) לשבת בבתיכם ספונים גבים כענין גומות ובורות כמו ( מלכים ב ג טז ) עשה הנחל הזה גבים גבים ושדרות כמו וסדרות בסמ''ך  {י} על כל הבית סמוך ונשען לכל הבית את הבית עם הבית  {טו} מביתה מבפנים בצלעות ענינו נסרים ולוחות קירות הספון תקרה המכסה  {טז} מירכתי בסוף לדביר היא המחיצה המפסקת בין ההיכל לבית קדש הקדשים  {יח} מקלעת ענין ציורים וכן תרגום יונתן וגלף וכן ( שמות כח יא ) תפתח את שתי האבנים תרגומו תגלוף פקעים ציור פרי מה וכן ( מלכים ב ד לט ) פקועות שדה ופטורי ענין פתיחה כמו ( שמות יג יב ) פטר רחם צצים פרחים ורוצה לומר ציורי פתיחת הפרחים  {יט} לתתן כמו לתת והנו''ן נוספת  {כ} סגור רוצה לומר הנסגר בכור הצורף לטהרו מסיג  {כא} ויעבר הוא התרגום של בריחים ברתוקות בשלשלאות כמו ( ישעיהו מ יט ) ורתוקות כסף  {כב} תום נשלם  {כג} כרובים צורת תינוק להם כי תנוק הוא 'רביא' בלשון ארמי ( סוכה ה ב ) עצי שמן תרגם יונתן דאעי זיתא  {כה} וקצב ענין חתוך וכריתה כמו ( מלכים ב ו ו ) ויקצב עץ ורוצה לומר שוים כאלו נחתכו כאחת  {כט} פתוחי ענין חקיקה כמו ( שמות כח יא ) פתוחי חותם ותמרות ציורי אילני תמר  {לא} ואת פתח כמו ולפתח וכן ( ויקרא טז טו ) ועשה את דמו ומשפטו לדמו האיל עמודי המזוזות נקראים אילים כמו ( יחזקאל מ ט ) ואיליו שתים אמות ואמר מזוזות לתוספת ביאור בשמות נרדפים כמו ( דניאל יב ב ) אדמת עפר  {לב} וירד ענין רקוע ושטיחה כמו ( תהלים קמד ב ) הרודד עמי תחתי  {לד} צלעים ענין צד ועבר כמו ( שמות כו כ ) ולצלע המשכן גלילים מלשון גלגל ואופן כמו ( אסתר א ו ) על גלילי כסף קלעים ציורים או הוא כמו צלעים בחלוף הקו''ף בצד''י וכן ההיפוך ( תהלים סח יז ) למה תרצדון ורוצה לומר תרקדון  {לה} המחקה מלשון חקיקה  {לו} טורי שורות כמו ( שמות כח יז ) ארבעה טורים גזית מסותתות ביושר  {לז} בירח בחודש  {לח} בול הוא חשוון שבו נובלין וכומשץ עלי האילנות כלה נשלם    {ב} הלבנון שם היער  {ג} הצלעות הנסרים  {ד} ושקפים חלונות אשר ישקיפו ויביטו דרך שם ומחזה אף הוא ענין חלון אשר יחזו ויראו דרך בה  {ה} שקף חלון  {ט} יקרות כבדות ומקשיות או מכובדוח וחשובות מגוררות במגרה מגרה היא כלי ברזל מלאה פגימות ועל כי יחתכו בו העצים דרך גרירה נקרא מגרה וכן ( שמואל ב יב לא ) וישם במגרה  {יד} חורש אומן  {טו} ויצר מלשון צורה וחוט חבל וקו  {יז} שבכים כעין ענפים כמו ( שם יח ט ) שובך האלה שבכה כעין מעשה רשת גדלים קלועים ושזורים כמו ( דברים כב יב ) גדילים תעשה לך שרשרות שלשלאות על ראש הרמונים סמוך לראש הרמונים  {יט} שושן שם צמח ועל שהוא תמיד בת ששת עלין קרויה שושן באולם עיקר שם אולם הונח על כיפת התקרה כן אמרו רבותינו ז''ל ( עירובין קב א רש''י ד''ה כיפי דארבא ) ( כ ) הבטן אמר דרך שאלה על חלל העמוד וכן ( יונה ב ג ) מבטן שאול ורוצה לומר חלל עומק השאול  {כב} ותתום ענין השלמה  {כד} ופקעים דמות פקועות שדה והוא שם פרי מה ובדברי הימים ( ב ד ג ) נאמר ובקרים כי עשו בהם צורות ראשי בקרים  {כו} בת שם מדת הלח ובה שלש סאין יכיל יחזיק כמו ( לקמן ח סד ) קטן מהכיל  {כז} המכונות רוצה לומר בסיס ומקום מושב  {כח} השלבים כעין יתדות וכן ( שמות כו יז ) שתי ידות לקרש האחד משלבות  {כט} כן בסיס ליות ענין חיבור כמו ( בראשית כט לד ) ילוה אישי מורד מלשון רדידה ושטיחה  {ל} וסרני לוחות והוא הפוך מן נסרי וכמו כבש כשב פעמותיו זויותיו כמו ( שמות כה יב ) על ארבע פעמותיו כתפת יקראו כן על כי יסבלו הכיור ככתף הסובל משא לכיור עשוי כעין דוד גדול  {לב} וידות הם הנתחבים בנקבי האופנים ובהם יתגלגלו  {לג} וגביהם הם אמצעית האופנים אשר בהם הנקבים וקרוי גב כי כששוכב האופן בארץ המקום הזה הוא הגבוה מכל האופן וחשוקיהם הם העגולים הגדולים סביבות האופנים החוגרים זרועות האופן כמו ( שם כז יא ) וחשוקיהם כסף שהוא ענין חגורה וחשוריהם הם זרועות האופן הקושרים העיגול הגדול לאמצעית האופן שבו הנקב כמו ( שמואל ב כב יב ) חשרת מים שהוא ענין קשירה  {לד} פנות זויות  {לו} ויפתח וחקק כמער ענין חבור ודבוק כמו ( תהלים לז לה ) ומתערה כאזרח רענן  {לז} לכלהנה כמו לכלהן ( לכולן ) ( מ ) הכירות הסירות כמו ( שמואל א ב יד ) והכה בכיור היעים המכבדות לגרף בהם הדשן וכן ( ישעיהו כח יז ) ויעה ברד המזרקות הספלים המקבלים בו הדם לזריקה  {מא} וגלת כן יקרא חלק התחתון מהכתר כי מעשהו כספל כמו ( זכריה ד ב ) וגלה על ראשה  {מב} על פני רוצה לומר בגובה על שם שהפנים הוא בגובה האדם  {מה} הסירות הם הכיורות שזכר וכן ( שם יד כ ) והיו הסירות בבית ה' ממורט צחה ובהירה כמו ( יחזקאל כא יד ) הוחדה וגם מורטה  {מו} בככר במישור  {מט} והפרח קבוצת פרחי המנורה והנרות עשוים כעין בזיכין ובהם משימין השמן והפתילות והמלקחים הצבתים ילקחו בהם הפתילות למושכם ולהניחם על מקום הראוי  {נ} והספות כלים כעין כדים כי תרגם יונתן קולין וכן ( בראשית כד טו ) וכדה על שכמה תרגם אונקלוס וקולתה והמזמרות כלי זמר והכפות הבזיכין שבהם הלבונה והמחתות כלים לחתות בהם האש על הקטורת והפותות הם העשויות להציב בהן צירי הדלתות לסבב אילך ואילך ובמשנה ( כלים פרק יא משנה ב ) והפותה שתחת הציר    {ב} האתנים ענין חוזק כמו ( במדבר כד כא ) איתן מושבך  {ה} הנועדים ענין וועד ואסיפה וכן ( שם טז יא ) הנועדים על ה' עליו כמו אליו ויסכו מלשון סכך בדיו מוטות לשאת בהם הארון  {יב} בערפל עב הענן  {יג} זבול מדור כמו ( ישעיהו סג טו ) מזבול קדשך  {יט} מחלציך הם המתנים והוא כינוי לאבר המשגל על היותו סמוך להם  {כו} יאמן מלשון אמונה  {כז} האמנם בה''א התימה רצה לומר האמת יכלכלוך ענין החזקה כמו ( לעיל ז כו ) אלפים בת יכיל אף כי הוא כענין כל שכן וקל וחומר וכן ( יחזקאל טו ה ) אף כי אש אכלתהו  {לא} ונשא ענין חוב כמו ( ישעיהו כד ב ) כאשר נושא בו אלה ענין קללת השבועה כמו ( במדבר ה כא ) בשבועת האלה  {לה} בהעצר בהמנע תענם מלשון עניה ותשובה  {לו} תורם תלמדם כמו ( ישעיהו כח ט ) יורה דעה  {לז} שדפון ענין לקות הזרע עד לא נגמר הבשול ירקון היא הכספת פני התבואה ונהפך לירקון חסיל מין ארבה יצר מלשון מצור מחלה מלשון חולי  {לח} נגע לבבו רצה לומר עון וחטא  {מב} הנטויה מלשון הטיה  {מו} ואנפת ענין כעס כמו ( שם יב א ) אודך כי אנפת בי ושבום מלשון שביה  {מז} ושבו מלשון תשובה  {מח} אשר שבו מלשון שביה  {נא} כור שם כלי יתיכו בה זהב וכסף כמו ( משלי יז ג ) וכור לזהב  {נז} יטשנו ענין עזיבה וכפל הדבר במלות שונות  {נט} משפט ענין צורך וכן ( שמות כא ט ) כמשפט הבנות יעשה לה  {סג} ויחנכו התחלת הדבר ושיעמוד בה משם ואילך קרויה החנכה בלשון מקרא  {סד} מהכיל מהחזיק כמו ( לעיל ז כו ) אלפים בת יכיל    {א} חשק ענין תאוה  {ז} ולשנינה ענין דבור כמו ( דברים ו ז ) ושננתם לבניך ורצה לומר יספרו מהם  {ח} ישום ענין תמהון כמו ( איוב וז ח ) ישומו ישרים ושרק קול הבא בקבוץ השפתים קרויה שריקה והדרך לעשותה בעת יראו חורבן דבר חשוב וכן ( מיכה ו טז ) ויושביה לשרקה  {יא} נשא סבל המשא ההיא  {יג} אחי אוהבי ורעי כבול מלשון ( תהלים קמט ח ) בכבלי ברזל דבר המס צורך המס  {יט} המסכנות האוצרות כמו ( שמות א יא ) ויבן ערי מסכנת ערי הרכב להניח בהן מרכבות  {כא} להחרימם להכריתם  {כב} ושלישיו גבוריו ונכבדיו כמו ( שם טו ד ) ומבחר שלישיו  {כג} הרודים המושלים ונוגשים  {כה} אתו עם המזבח רוצה לומר עליו  {כו} ואני ספינה    {ב} בחיל עושר וקנינים כמו ( ירמיהו יז ג ) חילך וכל אוצרותיך כבד ענין רבוי יקרה חשובה  {יא} אלמוגים הוא מין עץ יקר וחשוב  {יב} מסעד משען  {טו} התרים הם הסוחרים הקטנים המחפשים ומרגלים אחר סחורה לקנות במקום הזול והוא מלשון ( במדבר יג טו ) לתור את הארץ ומסחר הרוכלים רוצה לומר ומן סוחרי הרוכלים והם מוכרי הבושם כמו ( שיר השירים ג ו ) מכל אבקת רוכל מלכי הערב הם הערביים ופחות שלטונים כמו ( חגי א יד ) פחת יהודה  {טז} צנה מלבוש ממתכת יקיף כל הגוף להציל ממכת חרב כמו ( תהלים ה יג ) כצנה רצון תעטרנו שחוט נמשך כמו ( ירמיהו ט ז ) חץ שחוט לשונם ורוצה לומר זהב טוב נמשך כשעוה  {יז} מגנים הוא שם כלי עשוי לאחוז ביד בעת המלחמה להגן בו וגם יש מגן עשוי מעור שלוק האמור בתחילת שמואל ב ( א כא ) ( יח ) שן שן הפיל מופז טוב ומזוקק ומבהיק וכן ( שיר השירים ה יא ) כתם פז  {יט} מעלות מדרגות  {כא} סגור הנסגר בכור לצרפו להסיר הסיג למאומה לכלום  {כב} שנהבים הוא שן הפיל וקפים הוא הקוף הנזכר בדברי רבותינו ז''ל ( יומא כט ב ) ודומים הם בצורותיהם לבני אדם ותוכיים הם העופות היפות מאוד בנוצותיהם בחלוף המראות והוא הטווס  {כה} ושלמות ומלבושים ונשק כלי זיין כמו ( ישעיהו כב ח ) נשק בית היער  {כו} וינחם מלשון הנחה  {כז} כשקמים שם אילן גרוע ושפל כמו ( שם ט ט ) שקמים גדעו בשפלה בעמק  {כח} במחיר ענין ערך הדבר ושוויו כמו ( שמואל ב כד כד ) אקנה מאותך במחיר    {ב} אכן באמת  {ה} מלכום הוא מולך שקץ כנהו בלשון גנאי והוא ענין תעוב  {ט} ויתאנף מלשון אף וכעס  {יא} יען בעבור  {יד} שטן מקטרג להסית אנשיו ללחום בו  {יט} הגבירה המלכה  {כ} ותגמלהו ענין הפרדת היונק משדי אמו כמו ( בראשית כא ח ) ביום הגמל  {כד} גדוד חיל אנשים  {כה} ויקץ מאס כמו ( שם כז מו ) קצתי בחיי  {כח} ויפקד ענין מנוי וגזברות כמו ( שם לט ה ) מאז הפקיד אותו סבל משא המס  {ל} ויתפוש ואחז  {לד} אשיתנו אשימנו כמו ( תהלים יב ו ) אשית בישע  {לו} ניר כמו נר  {לח} נאמן מתקיים כמו ( שמואל ב ז טז ) ונאמן ביתך  {לט} ואענה מלשון עינוי ויסורין    {ד} עולנו אמר במשל מעול ההושם בצואר הבהמה  {ו} את פני לפני  {ז} ועניתם מלשון עניה ותשובה  {יא} העמיס ענין הטענת משא כמו ( בראשית מד יג ) ויעמוס איש על חמורו יסר מלשון יסורין והכאה בשוטים הוא כעין שבט כמו ( משלי כו ג ) שוט לסוס בעקרבים מין קוצים כמו ( יחזקאל ב ו ) ואל עקרבים אתה יושב  {טו} סבה ענין הקפת הדבר והגורם לה  {יח} וירגמו השלכת האבנים נקראת רגימה התאמץ מלשון אומץ רוצה לומר התחזק  {יט} ויפשעו מרדו כמו ( מלכים ב ח כב ) ויפשע אדום  {לג} בדא ענין המצאת הכזב כמו ( נחמיה ו ח ) מלבך אתה בודאם    {ג} מופת אות  {ו} חל ענין בקשה כמו ( שמות לב יא ) ויחל משה  {ז} וסעדה אכול סעודה מתת מתנה כמו ( קהלת ה יח ) מתת אלהים היא  {יג} חבשו ענין תקון האוכף  {יד} האלה שם אילן מה האתה בה''א השאלה  {כא} מרית מלשון מרי ומרד  {כב} נבלתך אף גוף מת צדיק נקרא נבלה וכן ( ישעיהו כו יט ) נבלתי יקומון  {כט} אל החמור על החמור  {ל} הוי הוא ענין לשון יללה  {לא} עצמותיו זכר העצמות במקום הגוף כי הם מוסדי הגוף  {לג} ימלא את ידו הוא ענין חנוך כמו ( שמות כט ט ) ומלאת יד אהרן  {לד} לחטאת ענין חסרון כמו ( לעיל א כא ) והייתי אני ובני שלמה חטאים ולהכחיד להכרית כמו ( שמות ט טו ) ותכחד מן הארץ ולהשמיד ענין כליון    {ב} והשתנית מלשון שנוי  {ג} בידך עמך וברשותך ונקודים פת יבש מתובל בתבלין על כי המה מנוקדים ומנומרים ממראה התבלין ובקבוק כלי שפיו צר וכן ( ירמיהו יט א ) וקנית בקבוק  {ז} הרמותיך מלשון תרומה ורצה לומר הפרשתיך  {ט} ומסכות עבודות זרות העשויים בהתכת המתכת וכן ( שמות לד וז ) אלהי מסכה גוך גופך כמו ( משלי כו ג ) ושבט לגו כסילים  {י} ובערתי ענין הפנוי מהמקום כמו ( דברים כו יג ) בערתי הקדש הגלל הצואה כמו ( יחזקאל ד טו ) גללי האדם תמו מלשון תם והשלמה  {יד} עתה כמו מעתה  {טו} ונתש ענין עקירה כמו ( ירמיהו א י ) לנתוש ולנתוץ וזרם יפזרם כמו ( שם טו ז ) ואזרם במזרה אשריהם הוא אילן הנעבד  {טז} בגלל בעבור כמו ( בראשית לט ה ) בגלל יוסף  {יז} בסף האסקופה נקראה גם היא סף כמו המזוזות וכן ( שופטים יט כז ) וידיה על הסף  {יט} הנם הנה הם  {כב} ויקנאו הרגיזו כמו ( דברים לב טז ) יקניאהו בזרים  {כג} במות בנין גבוה לעבודה זרה מקום יעמדו בו המזבחות ומצבות מזבחות מאבן אחת רענן ענין לחות ורטיבות כמו ( תהלים צב יא ) בשמן רענן כי על ידי זה הוא מרבה בענפים  {כד} קדש ניאוף כמו ( בראשית לח כא ) איה הקדשה הוריש גירש כמו ( שופטים יא כג ) הוריש את האמורי והפקיד מלשון פקדון והנחה על יד כמו ביד  {כח} מדי מתי רוצה לומר בכל זמן כמו ( שמואל א א ז ) מדי עלותה תא ענין חדר מה כמו ( יחזקאל מ יג ) מגג התא    {ד} ניר כמו נר ורוצה לומר מלכות  {יב} ויעבר הסיר הקדשים הניאוף הגלולים העבודת גלולים המאוסים כגלל וצואה  {יז} הרמה בנין רם  {יט} הפרה ענין בטול  {כג} את רגליו מרגליו כמו ( בראשית מד ד ) יצאו את העיר ומשפטו מהעיר  {כז} ויקשור ענין מרד הנעשה על ידי בני אדם קשורים באגודה אחת צרים מלשון מצור רוצה לומר חנו לצור ולסבב    {ב} הרימותיך מלשון תרומה והפרשה  {ג} מבעיר ענין הפנוי מהמקום  {יח} ארמון היכל ( כד ) שמר שם איש  {לד} צעירו קטן בניו    {א} התשבי מעיר ששמה תושב מתושבי מלשון ישב ורוצה לומר שישב בגלעד זמן רב לפי לשעור כמו ( בראשית מז יב ) לחם לפי הטף  {ג} ופנית תפנה ותסבב עצמך  {ד} העורבים הם העופות השחורות לכלכלך ענין סיפוק המזון  {י} מקששת לקיטת דברים הדקים קרוי קושש וכן ( שמות ה יב ) לקושש קש  {יא} פת חתיכה כמו ( ויקרא ב ו ) פתות אותה  {יב} מעוג עוגה וכן ( תהלים לה טז ) בחנפי לעגי מעוג כף פס היד בכד שם כלי בצפחת צלוחית וכן ( שמואל א כו יא ) צפחת המים  {יד} תכלה מלשון כליון  {טו} ימים אמרו רבותינו ז''ל שנה  {יז} בעלת הבית אדונת הבית  {כ} מתגורר מלשון גרות ומדור וכן ( בראשית לב ד ) עם לבן גרתי  {כא} ויתמודד מלשון מדידה קרבו תוך גופו    {ד} ויחביאם הטמינם במחבואה  {ה} חציר דשא ונחיה ונזון וכן ( שם מה ה ) למחיה שלחני  {י} אין איננו פה  {יז} עוכר משחית ומחבל וכן ( שם לד ל ) עכרתם אותי  {כא} פוסחים מדלגים ויקרא כן החגר כי בעת הלוכו נראה כדולג הסעיפים המחשבות כמו ( תהלים קיט קיג ) סעפים שנאתי והוא לשון מושאל מסעיף אילן כי המחשבות המה ללב כסעיף לאילן  {כג} וינתחוהו יחתכוהו לאברים כמו ( ויקרא א ו ) ונתח אותה  {כו} ויפסחו ודלגו  {כז} ויהתל ולעג כמו ( בראשית לא ז ) ואביכן התל בי שיח ענין דבור כמו ( תהלים סט יג ) ישיחו בי שיג רצה לומר השגת דבר חכמה  {כח} ויתגודדו ענין שריטת הבשר כמו ( דברים יד א ) לא תתגודדו כמשפטם כמנהגם בחרבות מלשון חרב  {כט} ויתנבאו עשו עצמם כמתנבאים קשב האזנה כמו ( ישעיהו כא ז ) והקשיב קשב  {ל} ההרוס ענין שבירה ונתיצה  {לב} תעלה חפירה וכן ( שם ז ג ) תעלת הבריכה  {לג} ויערוך ענין סדור  {לח} לחכה ענין לקיקה כמו ( שם מט כג ) ועפר רגליך ילחכו ורוצה לומר שרפה הכל כהלוקק בלשון  {מ} תפשו אחזו לבל יברחו  {מב} ויגהר ענין השתטחות כמו ( מלכים ב ד לד ) ויגהר עליו  {מג} אין מאומה אין כלום  {מד} אסור קשור הסוסים להמרכבה יעצרכה יעכב אותך כמו ( שופטים יג טז ) אם תעצרני לא אוכל  {מה} התקדרו נחשכו כמו ( יואל ב י ) שמש וירח קדרו  {מו} וישנס ענין חגורה ואין לו דומה עד באכה עד אשר תבוא וכאילו ידבר למול היודע המקום    {ב} כעת הכ''ף באה לאמתת הדבר  {ד} רתם שם אילן שגחליו תמיד חמים מאוד וכן ( תהלים קכ ד ) גחלי רתמים  {ו} מראשותיו סמוך לראשו עוגת חררה רצפים אפויה על גבי גחלים כמו ( ישעיה ו ו ) ובידו רצפה  {ט} פה הנה  {י} קנא קנאתי נקם נקמתי וכן ( במדבר כה יא ) בקנאו את קנאתי  {יא} מפרק משבר כמו ( זכריה יא טז ) ופרסיהן יפרק  {יב} דממה ענין שתיקה כמו ( תהלים קז כט ) יקם סערה לדממה  {יג} וילט ענין כריכה כמו ( שמואל א כא י ) לוטה בשמלה באדרתו מלבוש חשוב מיוחד לנביאים וכן ( זכריה יג ד ) ולא ילבשו אדרת שער  {יט} צמדים כן יקרא זוג הבקר כי הולכים מחוברים יחד והוא מלשון ( במדבר יט טו ) צמיד פתיל  {כ} אשקה מלשון נשיקה  {כא} מאחריו מאחרי אליהו בשלם בשל להם רוצה לומר להעם וכן ( יהושע טו יט ) ארץ הנגב נתתני ומשפטו נתת לי    {ו} וחפשו ענין דרישה וביקור  {ח} ולא תאבה ולא תרצה  {י} ישפוק כמו יספוק בסמ''ך והוא מלשון ספוק ודי לשעלים הוא ענין אגרוף וכן ( ישעיהו מ יב ) מי מדד בשעלו מים אשר ברגלי ההולכים עמי ואחרי וכן ( שופטים ד י ) ויעל ברגליו  {יא} יתהלל יתפאר כמפתח ענין התרה  {יג} ההמון ענין רבוי  {כד} פחות שלטונים וכן ( חגי א א ) פחת יהודה  {כו} ויפקוד ענין מנין  {כז} וכלכלו מלשון כל חשפי הוא ענין עדר ואין לו דומה  {כט} נוכח מול המלחמה עם המלחמה  {לג} ינחשו מלשון נחוש וסימן טוב וכן ( בראשית ל כז ) נחשתי ויברכני ה' ורוצה לומר ביאתך לי לסימן טוב ויברכני ה' ויחלטו התרגום של לצמיתות ( ויקרא כה כג ) הוא לחלוטין וענינו דבר המתקיים מבלי השתנות  {לה} וימאן לא רצה  {לז} ופצוע מכה המוציאה דם  {לח} ויתחפש ענין השתנות המלבוש וכן ( לקמן כב ל ) התחפש ובוא באפר בצעיף והוא הפך מן פארי המגבעות ( שמות לט כח ) שהוא מענין היופי והשבח שיש להאדם כשהצעיף בראשו  {מ} חרצת גזרת וחתכת כמו ( ישעיהו י כב ) כליון חרוץ  {מב} חרמי ענין רשת כמו ( מיכה ז ב ) יצודו חרם  {מג} סר רוצה לומר סרה מעמו הרצון והדבור וכמו שכתוב ( לקמן כא ה ) מה זה רוחך סרה וזעף ענין כעס כמו ( מיכה ז ט ) זעף ה' אשא    {ב} מחיר דמיו ערך שויו  {ו} אדבר כמו דברתי עתיד במקום עבר  {ח} ספרים אגרות על שם שבהן יסופר דברים החורים השרים וכן ( נחמיה ה ז ) ואריבה את החורים  {טו} רש מלשון ירושה מאן לא רצה  {יט} לקקו ענץ לחיכה כמו ( שופטים ז ה ) אשר ילק בלשונו  {כג} בחל היא חומה נמוכה כמו ( שמואל ב כ טו ) ותעמוד בחל  {כה} הסתה ענין פתוי  {כו} הוריש גירש  {כז} אט בנחת וכן ( שם יח ה ) לאט לי לנער    {ג} מחשים שותקים כמו ( קהלת ג ז ) עת לחשות  {ט} סריס שר וכן ( אסתר א י ) שבעת הסריסים  {יא} תנגח מלשון נגיחה והכאה  {יז} נפוצים מפוזרים אל ההרים על ההרים  {יט} עליו סמוך לו  {כב} תוכל מלשון יכולת  {כד} הלחי הוא המקום שאצל העין  {כה} הנך הנה אתה להחבה מלשון מחבואה ומסתור  {כז} לחץ ענין דוחק רוצה לומר בצמצום  {ל} התחפש ענין השתנות המלבוש  {לו} הרנה קול הכרוז כן תרגם יונתן  {לח} ברכת מקום הבנוי באבנים ובסיד ושם מתכנסים המים כמו ( שמואל ב ב יג ) על ברכת גבעון וילוקו ענין לחיכה כמו ( שופטים ז ה ) כל אשר ילק בלשונו ( לט ) השן שן של פיל  {מה} וישלם עשה שלום  {מז} הקדש הניאוף וכן ( דברים כג יח ) לא יהיה קדש בער פנה מן העולם  {נ} ולא אבה לא רצה  