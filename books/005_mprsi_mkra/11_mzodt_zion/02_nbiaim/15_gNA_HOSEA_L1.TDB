      {ב} זנונים מל' זונה זנה תזנה ענין הסרה ועש''ז תקרא המנאפת זונה כי סרתה מדרכי הצניעות  {ד} ופקדתי ענין זכרון כמו וה' פקד ( ראשית כ''א ) והשבתי ענין בטול כמו שבת נוגש ( ישעיה י''ד )  {ה} קשת ר''ל חוזק וגבורה  {ו} נשא אשא ענין מחילת העון כמו ונשאתי לכל המקום ( בראשית י''ח )  {ז} ובפרשים הם הרגילים לרכוב על הסוסים  {ח} ותגמול כן יקרא זמן השלמת היניקה כמו ביום הגמל את יצחק ( שם כ''א )    {א} ימד מלשון מדידה להם עליהם  {ב} יזרעאל היא מלה מורכבת מן זריעה ומן אל  {ד} אישה בעלה ונאפופיה מלשון ניאוף  {ה} אפשיטנה ענין הסרת המלבוש כמו ופשט את בגדיו ( ויקרא ו' ) והצגתיה ענין העמידה כמו תציג אותו לבד ( שופטים ז' ) ושתיה ענין שימה כמו למען שיתי ( שמות י' ) ציה שממה  {ז} הובישה מלשון בושה הורתם מלשון הריון צמרי ופשתי מלשון צמר ופשתים ושקויי מל' משקה  {ח} שך ענין גדר כמו הסר משוכתו ( ישעיה ה' ) בסירים קוצים כמו כקול הסירים ( קהלת ז' ) וגדרתי מלשון גדר ונתיבותיה מלשון נתיב ושביל  {ט} תשיג ענין הקרוב אישי בעלי  {י} והתירוש כן יקרא ענבי היין והיצהר הוא השמן כמו תירושך ויצהרך ( דברים י''א )  {יא} במועדו בזמנו והצלתי ענין הפרשה כמו הלא אצלת לי ברכה ( בראשית כ''ז ) ערותה גלוי הבשר  {יב} נבלותה ענינו דבר כעור ומגונה וכן והשלכתי עליך שקוצים ונבלתיך ( נחום ג' )  {יג} והשבתי ענין בטול משושה שמחתה  {יד} והשמותי מלשון שממון אתנה מלשון אתנן וכן יקרא מתן הזונה כמו אתנן זונה ( דברים כ''ג )  {טו} ופקדתי מלשון זכרון ותעד מלשון עדי קשוט כמו ועדית עדי ( יחזקאל כ''ג ) נזמה שם עדי כמו נזם זהב ( משלי כ''ה ) וחליתה ענין תכשיט מה כמו וחלי כתם ( שם )  {טז} מפתיה מלשון פתוי והסתה  {יז} עכור ענין השחתה כמו ועמק עכור ( ישעיה ס''ה ) וענתה ענינו הרמת קול שירה כמו ותען להם מרים ( שמות ט''ו )  {כ} ורמש הם בריות קטנות קצרי הרגל וכן רמש וצפור כנף ( תהלים קמ''ח )  {כא} וארשתיך מל' ארוס'  {כג} אענה מלשון עניה והשבת שאלה    {א} רע חבר ועל הבעל יאמר ודוגמתו והיא חברתך ( מלאכי ב' ) פונים מלשון הפנה וסבוב אשישי כוסות וגביעים כמו סמכוני באשישות ( ש''ה ב' ) ענבים ר''ל יין ענבים  {ב} ואכרה ענין קנין כמו וגם מים תכרו ( דברים ב' ) כסף הוא מלה משותפת על הכסף ממש ועל התאוה כמו למעשה ידיך תכסוף ( איוב י''ד ) וחומר הוא הכור בת עשרה איפות והאיפה ג' סאים ולתך הוא חצי הכור חמשה איפות  {ג} תשבי ענין עכבה והמתנה כמו אשב עד שובך ( שופטים ו' )  {ד} מצבה הוא מזבח של אבן אחת ועושים אותה להקריב בה עכו''ם אפוד זה יאמר על האפוד והחשן עם האורים ותומים וכן אפוד ירד בידו ( שמואל א' כ''ג )  {ה} אל ה' את ה' וכן ואל טובו כמו וירדפו אל מדין ( שופטי' ז' )    {ב} אלה ענין שבועה וכחש שקר פרצו ענין שבר הגדר  {ג} תאבל ענין השחתה כמו אבלה נבלה הארץ ( ישעיה כ''ד ) ואומלל ענין כריתה כמו כי אמלל אני ( תהלים ו' ) ואספו ענין כליון ואבדון כמו אסף אסיפם ( ירמיה ח' )  {ד} אך ת''י ברם ר''ל באמת וכן אך עצמי ובשרי אתה ( בראשית כ''ט ) ירב מלשון מריבה  {ה} ודמיתי ענין כריתה כמו ער מואב נדמה ( ישעיה ט''ו ) אמך הכנסייא  {ז} כרובם ענין גדולה כמו כי רבה היא ( אסתר א' ) בקלון מלשון קלות ובזיון אמיר מלשון תמורה וחלוף  {ח} ישאו נפשו זה הלשון יאמר על המצפה לדבר מה וכן מנשאים את נפשם ( ירמיה כ''ב )  {ט} ופקדתי ענין זכרון ומעלליו מעשיו  {י} יפרצו ענין התחזקות הרבוי וכן פרצו לרוב ( ד''ה א' ד' )  {יא} ותירוש הוא היין החדש  {יב} בעצו מלשון עץ ומקלו מטה עץ התעה מלשון תועה  {יג} אלון ולבנה ואלה שמות אילנות  {יד} יפרדו ענין הפרשה כמו הפרד נא מעלי ( בראשית י''ג ) הקדשות הזונות כמו לא תהיה קדשה ( דברים כ''ג ) ילבט ענין כשלון ויגיעה כמו ואויל שפתי' ילבט ( משלי י )  {טו} יאשם מלשון אשמה  {טז} סוררה ענין מרידה ירעם מל' מרעה במרחב במקום רחב  {יז} עצבים כן יקראו העכו''ם  {יח} סר מלשון הסרה סבאם כן יקראו הדברים המשכרים כמו סבאך מהול במים ( ישעיה א' ) הבו ענין נתינה כמו הבו שכרי ( זכריה יא ) קלון ענין בזיון מגניה מלכיה  {יט} צרר ענין קשירה כמו מי צרר מים ( משלי ל ) בכנפיה מל' כנף והמשילה לעוף שהרוח נושאה    {ב} ושחטה מל' שחיטה שטים ענין הסרה מדרך הטוב כמו ואת כי שטית ( במדבר ה ) העמיקו מל' עומק מוסר מלשון יסורין  {ג} נכחד ענין מניעה כמו ולא כחדו מאבותם ( איוב טו )  {ד} לא יתנו לא יעזבו וכן ולא נתן סיחון ( במדבר כא ) מעלליהם מעשיהם  {ה} וענה ענין הכנעה והשפלה כמו מאנת לענות מפני ( שמות י ) גאון מלשון גאוה ורוממות  {ו} חלץ ענין השמטה והסרה כמו צדיק מצרה נחלץ ( משלי יא )  {ז} חלקיהם כן יקרא אחוזת השדה כמו ואכלה את החלק ( עמוס ז )  {ח} חצוצרה שם כלי נגון הריעו מל' תרועה והרמת קול  {ט} לשמה מלשון שממון תוכחה מל' ויכוח  {י} כמסיגי גבול אמר בל' שאלה כמי שמחזיר הסימן לתוך שדה חבירו להרחיב גבולו כמ''ש לא תסיג גבול רעך ( דברים יט ) עברתי מל' עברה וזעם  {יא} עשוק ענין שדידה וגזל רצוץ ענין שבירה וכתיתה כמו עשוק ורצוץ ( שם כח ) הואיל ענין רצון כמו ויואל משה ( שמות ב ) צו מל' צואה  {יב} כעש היא הרמה האוכלת הבגדים כמו כבגד יאכלם עש ( ישעיה נא ) וכרקב תולעת הגדלה בעץ נרקב  {יג} מזורו כן נקרא המכה ע''ש שזורים עליה אבק מסממני' המרפאין וכן ישימו מזור תחתיך ( עובדיה א ) ירב הוא אשור ויקרא בשני השמות וכן מנחה למלך ירב ( לקמן י ) יגהה ענין רפואה כמו ייטב גהה ( משלי יז )  {יד} כשחל וככפיר הם שמות האריה  {טו} ישחרונני ענין דרישה כמו שוחר טוב ( שם יא )    {א} לכו הוא ענין לשון זרוז יך מלשון הכאה ויחבשנו ענין קשירת המטלית על המכה והשבירה כמו ולנשברת לא חבשתם ( יחזקאל לד )  {ב} יחיינו ענין רפואה כמו עד חיותם ( יהושע ה ) מיומים ר''ל מהעתים  {ג} נרדפה אמר בלשון שאלה על מרבית ההשתדלות כשחר היא אור הבוקר נכון ברור ומובטח מוצאו מל' יציאה כמלקוש הוא המטר המאוחר היורד על הקשין ועל המלילות כמו כעב מלקוש ( משלי טז ) יורה ענין שביעה כת''י והוא הפוך כמו ירוה שהוא ענין שביעה כמו כגן רוה ( ישעיה נח )  {ה} חצבתי ענין כריתת אבנים כמו חוצב בהר ( מ''א ו ) ואמר בל' שאלה על גזרת הדברים וחתוך האמרים אור דרך המקרא לכנות הטובה בשם אור וכמו שמכנה הרעה בשם חושך  {ח} עקובה ענין מארב ואורב כמו ואת עקבו מים ( יהושע ח )  {ט} וכחכי ענין תקוה כמו וחכיתי לה' ( ישעיה ח ) גדודים מרבית אנשים יחד קרוי גדוד חבר מל' חבורה וסיעה שכמה ר''ל צד אחד ודעה אחת כמו לעבדו שכם אחד ( צפניה ג ) זמה מעשה תעוב ומגונה  {י} שערוריה ענין דבר מגונה ומאוס כמו שמה ושערוריה ( ירמיה ח )  {יא} שת ענין שימה קציר ענף וסעיף כמו ועשה קציר ( איוב יד ) שבות מל' שבי הגולה    {א} פשט ענין הסרת המלבוש כמו ופשט את בגדיו ( ויקרא ו )  {ג} ובכחשיהם בשקריהם  {ד} בוערה מל' הבערה והיסק ישבות ענין מניעה ובטול מעיר מלשון התעוררות מלוש מלשון לישה והוא עשיית העיס' כמו לושי ועשי עוגות ( בראשית יח ) בצק עיסה כמו את בצקו ( שמות יב ) חומצתו מל' חמץ  {ה} החלו מל' חלי חמת הוא נאד וכן וחמת מים ( בראשית כא ) לוצצים מל' לץ  {ו} קרבו ר''ל הכינו בארבם מל' אורב אופיהם מל' אפיה  {ז} יחמו מל' חום ואכלו ר''ל הרגו  {ח} יתבולל מל' בלבול וערבוב כמו שם בלל ה' ( בראשית יא ) עוגה חררה וכן ועשי עוגות ( שם יח )  {ט} שיבה הוא עוד יותר מזקנה זרקה ר''ל נזרקה  {י} וענה ענין הכנעה כמו מאנת לענות מפני ( שמות י' ) גאון מלשון גאוה ורוממות  {יא} פותה מל' פתוי ולכן יקרא הסכל פתי כי הוא נפתה בקל  {יב} איסירם מל' יסורין  {יג} נדדו ענין הנעה שוד ענין עשק וגזל אפדם מלשון פדיון  {יד} יילילו מל' יללה על דגן בעבור דגן יתגוררו מלשון גרות יסורו מל' סרירה ומרידה  {טו} יסרתי ענין קשירה כמו כי אסר נאסרך ( שופטים טו ) והוא ענין חוזק כי קשירת הדבר הוא חזקו  {טז} על מלשון עליון וכן הוקם על ( ש''ב כ''ג ) כקשת רמיה ר''ל איש רמיה כי דרך צייד הרמאי להפנות קשתו לצד אחר לבל תברח החיה ופתאום מהפכה מול החיה ויורה בה מזעם ענין קצף ועברה    {א} חכך מל' חיך אשר על הלשון ממעל  {ג} זנח ענין עזיבה כמו למה זנחתני ( תהלים מג )  {ד} השירו מלשון שר עצבים עכו''ם  {ה} נקיון מל' נקי וברור  {ו} חרש אומן שבבים קיסמין דקים ובדרז''ל שיבא מכשורא ( סנהדרין ה )  {ז} וסופתה רוח סופה וסערה קמה כן יקרא אסיפת השבלים כשעדיין עומד בקרקע וכן מגדיש ועד קמה ( שופטי' טו ) אולי עניינו כמו אם וכן אולי לא תאבה האש' ( בראשית כד ) זרים נכרים יבלעוהו מל' בליעה  {ח} נבלע ענין השחתה כמו בלע ה' ( איכה ב ) חפץ ענין צורך כמו אם כלי אין חפץ בו ( ירמיה כב )  {ט} פרא הוא חמור הבר בודד מל' בדד ויחידי כמו איכה ישבה בדד ( איכה א ) התנו מל' אתנן זונה ואמר בל' בזיון  {י} יתנו מלשון אתנן ויחלו מל' חיל וחלחלה מלך שרים כמו מלך ושרים ותחסר הוי''ו וכן כסוס עגור ( ישעיה לח )  {יב} רבו ענין הגדלה ורוממות כמו כרובם כן חטאו לי ( לעיל ד )  {יג} הבהבי ענין חרוך ושרפה ובדרז''ל שקפלה ולא הבהבה ( שבת כח ) רצם מלשון רצון  {יד} עשהו המגדלו ומרוממו כמו הוא עשך ( דברים לב ) ויבן מלשון בנין בצורות מל' מבצר ארמנותיה מל' ארמון והיכל    {א} גיל ענין שמחה גרנות כן נקרא מקום התבואה  {ב} ויקב הוא הבור שלפני הגת והיין יורד בו כמו וגם יקב חצב בו ( ישעיה ה ) ירעם מל' מרעה ותירוש ענבי היין יכחש ישקר  {ג} טמא ר''ל מתועב ומאוס  {ד} יסכו מל' נסך ויציקה יערבו ענין מתיקות כמו וערבה לה' מנחת ( מלאכי ג ) אונים ענין גזל הבא בכח ואון וכן וידיו תשבנה אונו ( איוב כ ) לחמם גם הבשר יקרא לחם וכן את קרבני להמי ( במדבר כח ) לנפשם לעצמם  {ה} מועד זמן קבוע כמו העביר המועד ( ירמיה מו )  {ו} משוד מל' שודד ועושק מוף יתכן שהוא נוף והוא שם מקום במצרים ובאה המ''ם במקום הנו''ן וכן כמהם וכמהן ( ש''ב יט ) מחמד מלשון חמדה קימוש מין קוץ יירשם מל' ירושה חוח מין קוץ  {ז} הפקודה ענין זכרון ורבה הוי''ו יתירה משטמה ענין נטירת איבה כמו וישטום עשו ( בראשית כז )  {ח} צופה כן יקרא הנביא וכן צופה נתתיך ( יחזקאל ג ) פח רשת יקוש מל' מוקש  {ט} העמיקו ר''ל הרבו כי כמו דבר העמוק הוא רב מהאדם מהגיע אליו כן כל דבר הרבוי בתכלית קרוי עומק  {י} כבכורה כן יקרא הפרי שנגמר בשולו וכן בכורי ענבים ( במדבר יג ) וינזרו ענין פרישה כמו נזרו אחור ( ישעיה א ) לבושת העכו''ם תקרא כן על כי היא לבושת לעובדיה שקוצים מלשון שקץ ותעוב  {יא} יתעופף מל' עפיפה ופריחה  {יב} ושכלתים ענין מיתה כמו ושכלה אתכם ( ויקרא כו ) בשורי כמו בסורי בסמ''ך והוא מל' הסרה  {יג} שתולה ענין נטיעה כמו כעץ שתול ( תהלים א ) בנוה ענין מדור  {יד} משכיל מל' שכול ומיתה צומקים יבשים ונגובים ולזה יקראו הענבים היבשים צמוקים כמ''ש ושני צמוקים ( ש''א ל )  {טו} סוררים סרים מדרך הטוב ומורדים    {א} בוקק ענין ריקות כמו בוקק הארץ ( ישעיה כד ) ישוה ענין שימה כמו משוה רגלי ( תהלים יח ) מצבות הם מזבחות מאבן אחת  {ב} חלק ענין פרוד יאשמו מל' שממון יערף ענין השחתה ודוגמתו וערפו שם ( דברים כא ) ישודד ענין עשק  {ד} אלות מל' אלה ושבועה ופרח מל' פריחה והצמחה כראש שם עשב מר כמו ראש ולענה ( דברים כט ) תלמי הוא הערוגה הנעשה בחרישה וכן תלמיה רוה ( תהלים סה ) שדי כמו שדה  {ה} לעגלות יתכן שהיו שם רבים שעשו בדמות העגל שעשה ירבעם ולפי שנלקחו בשבי ותשש כחן כנקבות אמר לעגלות בית און הוא בית אל וכנהו לגנאי יגורו ענין פחד כמו ויגר מואב ( במדבר כב ) וכמריו כן יקראו כהני עכו''ם וכן והשבית את הכמרים ( מ''ב כג )  {ו} יובל כמו יובל שי ( ישעיה יח ) ירב הוא אשור וכן אל מלך ירב ( לעיל ה ) בשנה מלשון בושת  {ז} נדמה מל' דמיון והשואה כקצף ת''י כרותחא והם כעין אבעבועות ועל כי באים ע''י מהירו' השפיכה מכלי אל כלי ונראה כאלו השופך מתקצף לזה קרוי בל' קצף  {ח} ונשמדו ענין אבדון ודרדר מין קוצים וכן וקוץ ודרדר ( בראשית ג )  {ט} עלוה הוא הפך מן עולה וכמו כבש כשב  {י} באותי מל' תאוה ורצון ואסרם מל' יסורין באסרם ענין קשירה עוונותם כמו מעניתם והוא הקו שיחרוש החורש באורך השדה וחוזר ועושה אחר כמוהו וכן עד כלות השדה כמו האריכו למעניתם ( תהלים קכט )  {יא} מלמדה ענין ההרגל כמו וילמד לטרף טרף ( יחזקאל יט ) אוהבתי היו''ד יתירה וטפלה לדוש מלשון דישה והוא הפרדת התבואה מהקשין ארכיב אמר בלשון שאלה על הדבר ההושם ממעל ישדד ענין כתישת הרגבים לכסות הזרעים ממעל וכן יפתח וישדד אדמתו ( ישעי' כח )  {יב} לפי לשיעור נירו ענין חרישה כמו ניר ראשים ( משלי יג ) ויורה ענין השלכה כמו ירם בים ( שמות טז )  {יג} עולתה מלשון עולה כחש שקר  {יד} וקאם מל' קימה שאון המיית מלחמה יושד מלשון שדידה ועושק שלמן שם אדם בית ארבאל שם משפחה רטשה ענין בקיעה כמו ועולליהם ירטשו ( ישעיה יג )  {טו} בשחר בבוקר נדמה ענין כריתה ואבדון כמו ער מואב נדמה ( שם טו )    {ג} תרגלתי כמו הרגלתי  {ד} כמרימי מלשון הרמה לחיהם מל' לחי ואט מל' הטיה אוכיל מאכל  {ו} וחלה תשכון כמו על ראש רשעים יחול ( ירמיה כב ) וכלתה מל' כליון בדיו ענפיו כמו ותעש בדים ( יחזקאל יז ) ור''ל גבוריו  {ז} תלואים מלשון תלוי ומסופק למשובתי מלשון השבה על מל' עליון וכן על עולה ( איוב לו )  {ח} אמגנך ענין מסירה כמו אשר מגן צריך ( בראשית יד ) כאדמה כצבואים הן חברותיהן של סדום ועמורה נכמרו ענין חמום כמו עורנו כתנור נכמרו ( איכה ה ) וזה הלשון יאמר על החמלה נחומי מל' תנחומין וחרטה  {י} ויחרדו ענין מהירות ההליכה בחפזון רב וכן ויחרדו זקני העיר לקראתו ( ש''א טז )  {יא} והושבתים מלשון ישיבה    {א} רד ענין ממשלה כמו רדה בקרב אויביך ( תהלים ק''י )  {ב} רועה מלשון מרעה קדים ר''ל רוח קדים ושוד ענין עושק יובל ענין הבאה כמו יובל שי ( ישעיה יח )  {ד} עקב ר''ל אחז בעקבו הוא סוף הרגל ובאונו ענין אומץ וכח כמו ואונו בשרירי בטנו ( איוב מ ) שרה מלשון שררה  {ה} ויוכל מל' יכולת  {ו} זכרו שמו כי בשם יזכר  {ז} תשוב ענין ההשקט ומרגוע כמו בשובה ונחת ( ישעיה ל )  {ח} כנען תגר וסוחר וכן וחגור נתנה לכנעני ( משלי לא ) מאזני מלשון מאזני משקל  {ט} און ענין כח ואומץ כל יגיעי בכל יגיעי ותחסר בי''ת השמוש  {י} אושיבך מלשון ישיבה מועד ענין זמן כמו כי אקח מועד ( תהלים מה )  {יא} חזון ענין מראה נבואה אדמה מלשון דמיון ומשל  {יב} און ענין עמל ויגיעה כמו כי לא יצא מעפר און ( איוב ה ) כגלים ענין תל ודגור תלמי היא הערוגה הנעשה בחרישה וכן תלמיה רוה ( תהלים סה ) שדי כמו שדה  {יג} שדה ארם כמו ארץ ארם  {טו} תמרורים מלשון מר יטוש ענין התפשטות כמו ויטוש על המחנה ( במדבר יא )    {א} רתת ענין רעד כי יאחזמו רעד ( שמות טו ) ת''א אחדינון רתיתא נשא ענין הרמה ויאשם מל' אשמה ורשע  {ב} מסכה הנעשה מיציקת המתכת וכן אלהי מסכה ( שמות לד ) כתבונם כמו כתבניתם והוא ענין דמות כמו תבגית ( דברים ד ) עצבים כן יקראו העכו''ם חרשים אומנים ישקון מל' נשיקה  {ג} כמוץ הוא פסולת התבואה כמו אם כמוץ ( תהלים א ) יסוער מל' רוח סערה מגרן הוא מקום התבואה מארובה כן יקרא החלון אשר ממעל בתקרת הבית כמו וארובות השמים ( בראשית ז )  {ד} זולתי בלתי ענינם אחד כמו בלעדי  {ה} תלאובות ענין צמאון ואין לו דמיון ויתכן שהוא כמו תל אובת ר''ל תל שחואבים בו לכל דבר כי לא ימצא שם מה  {ו} כמרעיתם מל' מרעה  {ז} ואהי כמו ואהיה שחל שם משמות האריה כנמר שם חיה אשור ענין הבטה וראיה כמו אשורנו ולא קרוב ( במדבר כד )  {ח} אפגשם ענין פגיעה כדוב שם חיה שכול מי שבניו מתים קרוי שכול כמו ואני כאשר שכולתי שכלתי ( בראשית מג ) כלביא שם משמות האריה תבקעם מל' בקיעה  {ט} בעזרך הבי''ת נוספת וכן ומצנפת בד יצנוף ( ויקרא י ) ות''א ומצנפתא  {י} אהי אהיה בהויתו ואתקיים ודוגמתו ויהי ריב ומדון ישא ( חבקוק א ) אפוא איה פה  {יא} בעברתי מל' עברה וזעם  {יב} צרור ענין קשירה כמו צרור כספו ( בראשית מב ) צפונה ענין הטמנה כמו יצפון לצדיק ( משלי יג )  {יג} חבלי כן יקראו מכאובי היולדת וכן תזעק בחבליה ( ישעיה כו ) במשבר הוא מקום מושב היולדת כשכורעת ללדת וכן כי באו בנים עד משבר ( שם לז )  {יד} קטבך ענין כריתה וכן מקטב ישוד צהרים ( תהלים צא ) נחם מלשון תנחומין  {טו} יפריא מל' פרי ויבוש מל' יבשות מקורו הוא המעיין ויחרב מל' חורב ויובש ישסה ענין בזה ושלל כמו ומשנאינו שסו למו ( שם מד )    {א} תאשם מל' שממון מרתה מל' מרי ומרד עולליהם קטניהם ירוטשו ענין בקיעה כמו ועולליהם תרטש ( מ''ב ח ) והריותיו הנשים הדרות  {ה} משובתם ענין מרידה והליכה בדרכי הלב כמו שובו בנים שובבים ( ירמיה ג )  {ו} כשושנה הוא הורד ויך יאמר כן בדרך השאלה על התפשטות ודוגמתו ומחה על כתף ים כנרת ( במדבר לד ) ומחה הוא תרגום של מכה כלבנון שם יער  {ז} יונקותיו ענפיו הרכים וכן ויעל כיונק לפניו ( ישעיה נג ) הודו ענין הדר ונאה  {ח} ישובו ענין ההשקט ומרגוע כמו בשובה ונחת ( שם ל ) יחיו ענין השבת הנפש מן החולשה ודומה לו עד חיותם ( יהושע ה ) דגן כדגן ותחסר כ''ף הדמיון וכן ייטיב גהה ( משלי יז ) ומשפטו כגהה  {ט} לעצבים הם העכו''ם עניתי מלשון עניים ותשובת שאלה ואשורנו ענין הבטה וראיה כמו אשורנו ולא קרוב ( במדבר כד ) כברוש שם אילן רענן ענין לחות ורטיבות כמו בשמן רענן ( תהלים צב )    {ב} והאזינו הטו אוזן לשמוע  {ג} עליה בעבורה  {ד} יתר מל' נותר הגזם הארבה הילק החסיל כולם שמות מיני חגבים  {ה} הקיצו ענין הערה מן השינה והילילו מל' יללה עסיס כן נקרא היץ והן וכעסיס דמם ישכרון ( ישעיה מט )  {ו} עצום חזק בכח ומתלעות הם השינים הגסות כמו מתלעות עול ( איוב כט )  {ז} לקצפה מל' קצף ור''ל למארה חשף חשפה קלף קליפת' והוא מל' מחשף הלבן ( בראשית ל ) שהוא ענין גלוי כי בהקלף קליפות העץ נעשה מגולה הלבינו מל' לבן שריגיה ענביה כמו ובגפן ג' שריגים ( שם מ )  {ח} אלי ענין קינה  