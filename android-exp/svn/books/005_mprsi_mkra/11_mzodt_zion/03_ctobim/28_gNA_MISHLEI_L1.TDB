      {ג} לקחת ענין ידיעה ולמוד כמו לקח טוב נתתי לכם ( לקמן ד )  {ד} ערמה ענין התחכמות כמו ערום יערים הוא ( ש''א כ''ג ) ומזמה ענין מחשבה כמו זממה שדה ותקחהו ( לקמן לא )  {ה} תחבולות עניינו דקות העיון כמו ובתחבולות עשה מלחמה ( לקמן כ ) יקנה מצינו לשון קנין אף אם אין שם מוכר כמו קונה שמים וארץ ( בראשית יד ) ורבים כמוהו  {ו} ומליצה עניינו אמרים צחים המקובלים על הלב וחידותם עניינו דברים סתומים קשי ההבנה  {ז} אוילים ר''ל רשעים כי אין אדם עובר עבירה אא''כ נכנס בו רוח שטות  {ח} תטוש ענין עזיבה כמו כי לא יטוש ה' את עמו ( ש''א יב ) תורת ענין למוד והוראה  {ט} לוית ענין חבור ודבוק כמו הפעם ילוה אישי ( בראשית כ''ט ) וענקים עניני עדי הצואר כמו ולבד מן הענקות ( שופטים ח ) לגרגרותיך מלשון גרון וצואר יפתוך מלשון פיתוי והסתה  {י} תבא ענין רצון כמו לא אבה יבמי ( דברים כה )  {יא} נארבה נשב במארב לארוב נצפנה ענין הסתר  {יד} כיס אמתחת ושק  {יז} מזורה ענין פזור ופרישה כמו מזרה בעיניו כל רע ( לקמן כ' ) בעלי כנף הצפרים שיש להם כנפים  {יט} ארחות ענין הנהגה וסדר בוצע בצע ענין גזל כמו מה תקות חנף כי יבצע ( איוב כז )  {כ} תרונה ענין הכוזה והשמעת קול כמו ויעבור הרנה במחנה ( מ''א כב )  {כב} פתים כמו פתאים ר''ל שוטים הנפתים מהר  {כג} אביעה אדבר כמו יביע אומר ( תהלים יט )  {כה} ותפרעו ענין בטול והשבתה כמו למה משה ואהרן תפריעו וגו' ( שמות ה' ) לא אביתם לא רציתם  {כו} באידכם ענין צער ומקרה רע כמו הלא איד לעול ( איוב לא )  {כז} כשואה כחושך כמו אמש שואה ומשואה ( שם ) יאתה ענין ביאה כמו מצפון זהב יאתה ( שם ז )  {כח} ישחרנני ענין דרישה כמו לשחר פניך ( לקמן ז )  {ל} נאצו הוא לשון מושאל על הבזיון וכן כי נאצו האנשים את מנחת ה' ( ש''א ב )  {לב} משובת ענינו ההשקט והמרגוע כמו בשובה ונחת תושעון ( ישעיה ל' )  {לג} ושאנן ענין השקט כמו לעשתות שאנן ( איוב יב )    {ד} וכמטמנים אוצרות הטמונים  {ז} תושיה התורה נקראת תושיה מלשון יש כי ישנה לעולם ולא תשוב לאין כשאר הדברים שבעולם ורז''ל אמרו ע''ש שמתשת גוף האדם הלומדה  {ט} מעגל שביל ודרך כמו פרשו רשת ליד מעגל ( תהלים קמ )  {י} ינעם ענין מתיקות וערבות  {טו} עקשים העקומים ונלוזים נוטים מדרך הישר וכן ונלוז דרכיו בוזהו ( לקמן יד )  {יז} אלוף שר כמו אלופי ומיודעי ( תהלים נ''ה ) ור''ל הבעל  {יח} שחה ענין כפיפה והשפלה כמו וישח אדם ( ישעיה ה )  {כא} יותרו מלשון נותר  {כב} יסחו ענין עקירה ממקום כמו ויסחך מאוהל ( תהלים נב )    {ג} לוח נסר והוא ענין מליצה ושאלה  {ח} לשרך הוא הטבור כמו שררך אגן הסהר ( ש''ה ו ) ושקוי ר''ל המוח המשקה העצמות  {י} אסמיך הם אוצרות התבואה כמו את הברכה באסמיך ( דברים כ''ח ) יקביך הם הבורות אשר היין יורד בהם כמו וגם יקב חצב בו ( ישעיה ה ) יפרצו ענין התחזקות ברבוי כמו פרצו לרוב ( דה''א ד )  {יא} תקוץ ענין מאוס כמו קצתי בחיי ( בראשית כז )  {יב} ירצה מלשון רצוי ופיוס  {יג} יפיק יוציא כמו ויפיק רצון ( לקמן ח )  {יד} ומחרוץ היא הזהב הטוב כמו בירקרק חרוץ ( תהלים סח )  {טו} מפנינים הם המרגליות  {יח} מאושר משובח כמו אשרי האיש ( שם א )  {כ} ירעפו יטיפו כמו יערוף כמטר לקחי ( דברים לג )  {כא} ילוזו ענין הטיה והסרה  {כג} תגוף ענין הכאה כמו פן תגוף באבן רגליך ( תהלים צא )  {כד} וערבה ענין מתיקות כמו וערבה לה' מנחת ( מלאכי ג' )  {כה} ומשואת ענין חושך כמו אמש שואה ומשואה ( איוב לא )  {כו} בכסלך ענין בטחון ותקוה כמו אשר יקוט כסלו ( שם ח' )  {כז} לאל ענין כח ואמצות  {כט} תחרוש ענין מחשבה כמו חורשי און ( שם ד' )  {לב} נלוז הנוטה מדרך הישר  {לג} מארת מלשון ארור ונוה מדור כמו נוה איתן ( ירמיה מט )  {לה} מרים מלשון תרומה והפרשה קלון בזיון והוא מלשון קלוי באש ( ויקרא ב ) כי בעבור הבזיון יתאדם הפנים כאלו נקלה באש או הוא מלשון קלות    {א} והקשיבו ענין שמיעה והאזנה  {ג} רך מעונג  {ד} ויורני ענין למוד כמו את מי יורה דעה ( ישעיה כ''ח )  {ח} סלסלה ענין משמוש כמו כבוצר על סלסלות ( ירמיה ז' ) ובדרז''ל מסלסל בשערו ( נזיר ג' )  {ט} תמגנך ענין מסירה כמו אשר מגן צריך ( בראשית יד )  {יא} הוריתיך ענין למוד  {יב} צעדך פסיעותיך תרוץ ענין מהירת ההליכה  {יד} תאשר ענין הלוך ופסיעות כמו ואשרו בדרך בינה ( לקמן ט )  {טו} פרעהו ענין בטול והשבתה כמו ותפרעו כל עצתי ( לעיל ב ) שטה ענין הטיה והסרה כמו אל ישט אל דרכיה ( לקמן ז' )  {יח} נוגה ענין הארה כמו מנוגה נגדו ( תהלים י''ח ) הולך ואור ר''ל בכל פעם יותר וכן וירח יקר הולך ( איוב ל''א )  {כא} אל יליזו אל ינטו  {כד} ולזות ענין נטיה ועקימה  {כה} ועפעפיך אישון העין  {כו} פלס ענין יושר ועש''ז נקרא מטה המאזנים פלס ומאזני וכו' ( לקמן טז ) לפי שבו מיישר המשקל    {ג} נופת ענין הזלה והתכה וכן ונופת צופים ( תהלים יט ) ותחסר מלת צופים והוא מובן מעצמו שר''ל כהזלת חלות הדבש תטופנה תרד טיפץ חכה ר''ל מאמרה הבאה בנגיעת הלשון בחיך  {ד} כלענה שם עשב מר צעדיה ענין פסיעות והלוך  {ו} תפלס תישיר נעו מלשון נע ונד מעגלותיה דרכיה  {יא} ושארך גם הוא נאמר על הבשר כמו אם יכין שאר לעמו ( תהלים עח ) וכפל דבריו בשמות נרדפים כמו אדמת עפר ( דניאל יב )  {יב} נאץ מושאל הוא על הבזיון וכן נאצו כל תוכחתי ( לעיל א )  {יג} מורי מלשון הוראה ולמוד  {טו} ונוזלים ענין נטיפה בארך באר הנובע  {טז} יפוצו ענין פזור פלגי מים אמת המים  {יט} אילת נקבת האיל ירווך ענין שביעה תשגה מלשון משגה וחטא    {ג} אפוא כמו עתה וכן מה לך אפוא ( ישעיה כב ) התרפס ענין דריסה ורמיסה כמו ושארה ברגלה רפסה ( דניאל ז' ) ורהב ענין התחזקות כמו ירהבו הנער בזקן ( ישעיה ג' )  {ו} נמלה שם בריה קטנה  {ז} קצין שר ומושל  {ח} אגרה ענין אסיפה כמו אוגר בקיץ ( לקמן י )  {י} תנומות היא שינה קלה  {יא} ראשך ענין עוני ודלות כמו ראש עשה כף רמיה ( שם )  {יב} בליעל בלי עול ר''ל הפורק עול שמים  {יג} קורץ ענין הנידנוד לרמז הלעג והוא מלשון קרץ מצפון ( ירמיה מו ) כי ברוב הנידנוד כאלו כורת ומשבר העינים מולל הוא מלשון מלה ודבור ר''ל כאלו מדבר ברגליו דבר הלעג מורה כאלו מלמד דבר הלעג באצבעותיו  {יד} מדינים מלשון מדון ומריבה ישלח ענין גרוי ושסוי כמו ושן בהמות אשלח בם ( דברים ל''ב )  {טו} אידו ענין צער ומקרה רע פתע הוא כמו פתאום  {יט} יפיח ענין דבור ע''ש שבא בהפחת הפה  {כ} תטוש ענין עזיבה  {כא} ענדם ענין קשירה כמו אענדנו עטרות לי ( איוב לא ) גרגרותיך מלשון גרון וצואר  {כב} תנחה תנהג והקיצות ענין הערה מהשינה תשיחך מלשון שיחה ודבור  {כו} ככר לחם כן נקרא לחם שלם  {כז} היחתה ענין שאיבת האש ממקומו כמו לחתות אש מיקוד ( ישעיה ל ) בחיקו ר''ל בבגדו שממול החיק  {כח} תכוינה ענין שרפה כמו כויה תחת כויה ( שמות כא )  {לג} וקלון בזיון תמחה ענין מחיקה  {לד} קנאה נקמה חמת מלשון חמה וכעס  {לה} כופר שוחד עניינם כמו פדיון    {א} תצפון תסתיר  {ב} כאישון הוא בת העין ובעבור קטנות צורת האיש הנראה בה קרוי אישון כמו האמינון אחיך ( ש''ב יג ) שבאה תוספות הנו''ן להקטינו ולהשפילו  {ד} ומודע עניינו כמו קרוב על כי הקרוב ידוע לאדם ומכירו כמו ולנעמי מודע לאישה ( רות ב )  {ו} אשנבי ענין חלון כמו בעד האשנב ( שופטים ה' ) נשקפתי ענין הבטה ולפי שהמביט לחוץ נראה גם הוא למביט בו לזה אמר נשקפתי וכן בעד החלון נשקפה ( שם )  {ח} פנה זויות יצעד ענין פסיעה והלוך  {ט} בנשף ענין חושך כמו אך חושך ישופני ( תהלים קל''ט ) באישון לילה בשחרות הלילה כמו באשון חושך ( לקמן כ )  {י} שית ענין שימה ותקון ונצורת מל' מצור וכן נוצרים באים ( ירמיה ד' )  {טו} לשחר ענין דרישה  {טז} מרבדים מצעות נאים לקשוט כמו מרבדים עשתה לה ( לקמן לא ) ערשי מטתי כמו עשר יצועי ( תהלים קלב ) חטובות ענין כריתה וחתוך כמו חוטבי עצים ( יהושע ט ) אטון תרגום של מיתריהם ( שמות כו ) הוא אטוניהון  {יז} נפתי ענין הזלה והתכה כמו נופת תטופנה ( לעיל ה ) מור אהלים וקנמון שמות מיני בושם  {יח} נתעלסה ענין שמחה כמו כחיל תמורתו ולא יעלוס ( איוב כ )  {כ} צרור ענין קשר כמו צרור כספו בשקו ( בראשית מ''ב ) הכסא עניינו זמן קבוע כמו בכסה ליום חגנו ( תהלים כא )  {כא} לקחה ענין למוד והרגל כמו הלוקחים לשונם ( ירמיה כג )  {כב} וכעכס הוא ארס הנחש וכן ברגליהם תעכסנה ( ישעיה ג )  {כג} יפלח ענין בקוע כמו פולח ובוקע ( תהלים קמ''א ) כבדו הכבד שהמרה תלוי בה פח רשת  {כה} ישט ענין נטיה והסרה תתע מלשון תועה  {כו} חללים הרוגים    {ב} בית מקום  {ג} ליד למקום לפי קרת לפתח העיר תרונה ענין הכרזה כמו בחוץ תרונה ( לעיל א )  {ד} אישים אנשים  {ו} נגידים שרים וחשובים  {ז} יהגה ידבר  {ח} נפתל עקמימות כמו ועם עקש תתפתל ( תהלים י''ח )  {ט} נכוחים ענין יושר כמו עשות נכוחה ( עמוס ג )  {י} מחרוץ מין זהב טוב  {יב} מזמות מחשבות  {יג} גאה וגאון שניהם ענין גאוה  {יד} ותושיה תשות הכח  {טו} ורוזנים שרים יחוקקו מל' חוק וגזרה  {טז} ישורו יעשו שררה וממשל  {יז} אהב כמו אאהב  {יח} עתק חוזק כמו יביעו ידברו עתק ( תהלים צד )  {כג} נסכתי ענין ממשלה כמו נסיכי סיחון ( יהושע יג )  {כד} חוללתי ענין בריאה כמו ותחולל ארץ ( תהלים צ ) נכבדי מים רבוי המים כמו בעם כבד ( במדבר יא )  {כה} הטבעו מל' טביעה  {כו} תבל כן נקראת הארץ המיושבת מבני אדם  {כז} בחוקו מל' חקיקה חוג הוא העגול הנעשה ע''י כלי ולה ב' ראשים יעמיד ראש האחד במקום עמדו והשני יסבב סביבו ונעשה עגול וכן היושב על חוג הארץ ( ישעיה מ' )  {כח} באמצו מל' אומץ וחוזק בעזוז מל' עוז  {ל} אמון ענין גדול הילד והתעסקות בו כמו והיו מלכים אומניך ( שם מ''ט ) שעשועים ענין התעסקות לשמוח  {לג} ואל תפרעו אל תבטלו כמו תפריעו את העם ( שמות ה' )  {לד} לשקוד ענין מהירות כמו שוקד ( ירמיה א' )  {לה} ויפק ויוציא כמו יפיק תבונה ( לעיל ג' )    {א} חצבה ענין כריתה וחתוך הנופל באבנים  {ב} מסכה ענין מזיגת היין במים כמו למסוך שכר ( ישעיה ה ) ערכה ענין סדור  {ג} גפי ענין כנף ובדרז''ל עד בין אגפים ( חולין מ''ו ) ור''ל במקום גבוה שהעוף יפרח שם באגפיו קרת מל' קריה ועיר  {ה} לחמו אכלו לחם ולתוספת ביאור אמר בלחמי וכן מסעף פארה ( ישעיה י' )  {ו} ואשרו וצעדו כמו ואשר בדרך לבך ( לקמן כ''ג )  {יז} ינעם ענין מתיקות וערבות    {א} תוגת מל' יגון ועצבון  {ג} והות ענין שבר כמו יעוז בהותו ( תהלים נד ) יהדוף ענין דחיפה כמו כהנדוף עשן ( שם סח )  {ד} ראש עני כמו ראש ועושר ( לקמן ל ) כף כף המאזנים חרוצים עניינו תנועה וזרוזות כמו אז תחרץ ( ש''ב ה )  {ה} אוגר ענין אסיפה כמו אגרה בקציר ( לעיל ו ) נרדם מל' תרדמה והיא שינה עמוקה  {ח} ילבט ענין עייפות וכשלון וכן ועם לא יבין ילבט ( הושע ד )  {ט} יודע ענין שבירה כמו ויודע בהם אנשי סוכות ( שופטים ח )  {י} קורץ ענין נדנוד ורמיזה כמו קורץ בעיניו ( לעיל ז ) מקור מעין  {יב} מדנים מל' מדון ומריבה  {יג} לגו לגוף כמו גוי נתתי למכים ( ישעיה נ )  {יד} מחתה ענין שבירה כמו שמת מבצריו מחתה ( תהלים פד )  {טו} קרית מל' קריה ועיר רישם ענין עוני  {טז} תבואת מל' תבואה ופירות לחטאת ענין חסרון כמו קולע וכו' ולא יחטיא ( שופטים כ )  {יז} מתעה כמו תועה או מתעה נפשו  {יח} דבה ענין לעז והוצאת שם רע שרבים דובבים ומספרים בו כמו דבתם רעה ( בראשית לז )  {יט} וחושך ענין מניעה כמו ולא חשכת ( שם כב )  {כא} ירעו מלשון מרעה ור''ל יאכילו  {כג} זמה ענין מעשה הרעה  {כד} מגורת ענין פחד כמו ויגר מואב ( במדבר כב )  {כה} סופה רוח סערה  {ל} ימוט לשון נטיה ישכנו עניינו חניה בהשקט  {לא} ינוב ענין דבור כמו בורא ניב שפתים ( ישעיה נ''ז )    {א} מאזני כלי המשקל  {ב} קלון בזיון צנועים המסתתרים עצמם מרוב ענותנותם  {ג} וסלף ענין עקום כמו ויסלף דברי צדיקים ( שמות כג ) ישדם מל' שדידה וגזילה  {ו} ובהות ענין שבירה כמו מדבר הות ( תהלים צ''א )  {ז} אונים בנים הבאים מכחו כמו כחי וראשית אוני ( בראשית מט )  {ח} נחלץ ענין הוצאה ושליפה כמו וחלצה נעלו ( דברים כה )  {י} תעלוץ תשמח  {יב} יחריש ישתוק  {טו} רע ירוע ענין השבר והרצוץ כמו תרועם בשבט ברזל ( תהלים ב )  {טז} ועריצים חזקים כמו עריצי גוים ( יחזקאל כח )  {יז} ועוכר ענין השחתה ובלבול כמו עכרתם אותי ( בראשית לד ) שארו בשרו כמו אם יכין שאר ( תהלים עח )  {יח} אמת עניינו דבר מקויים וכן ודבריך יהיו אמת ( שמואל ב ז' )  {יט} כן עניינו כמו אמת וצדק כמו כן בנות צלפחד דוברות ( במדבר כז )  {כ} עקשי ענין עקום  {כב} נזם עדי יושם על האף וכן חח ונזם ( שמות לה ) טעם עניינו העצה ותוכן הדבר כמו וטעם זקנים יקח ( איוב יב )  {כד} וחושך ומונע  {כה} ברכה כל לשון ברכה עניינו הוספת טובה תדשן מל' דשן ושמן ומרוה ענין שביעה כמו כגן רוה ( ישעיה נח )  {כו} בר תבואה כמו לשבר בר ( בראש' מב ) יקבהו יקללוהו כמו לכה קבה לי ( במדבר כב ) לאום אומה כמו ולאום מלאום יאמץ ( בראשית כה ) משביר ענין מכירת תבואה כמו לשבר בר ( בראשית מב )  {כז} שוחר ענין דרישה כמו ושחרו אל ( תהלים מח )  {כט} רוח עניינו כעס כמו הניחו את רוחי ( זכריה ו )  {לא} אף כי ענינו כמו כל שכן וכן אף כי אש אכלתהו ( יחזקאל טו )    {א} בער שוטה ע''ש שנמשל כבהמות והוא מל' אנחנו ובעירנו ( במדבר כ )  {ז} ואינם ואין מהם  {ח} ונעוה מל' נע כאשר יאמר מן זע זעוה  {יב} מצוד עניינו מבצר חזק כמו יבאוהו במצדות ( יחזקאל יט )  {יז} יפיח ענין דבור כי בא בהפחת רוח הפה  {יח} בוטה ענין דבור כמו לבטא בשפתים ( ויקרא ה ) כמדקרות ענין תחיבה בדבר מה כמו כל הנמצא ידקר ( ישעיה יג )  {יט} ארגיעה מל' רגע  {כ} חורשי ענין מחשבה  {כא} יאונה ענין הזדמנות כמו לא תאונה אליך רעה ( תהלים צא )  {כד} חרוצים זרוזים למס מל' המסה והמגה  {כה} ישחנה מל' שחיה והשפלה כמו שחו רעים ( לקמן יד )  {כז} יחרוך ענין שריפה כמו ושער ראשיהון לא התחרך ( דניאל ג ) יקר חשוב ונכבד חרוץ הוא מין זהב טוב כמו בירקרק חרוץ ( תהלים סח )  {כח} נתיבה ענין שביל ומסילה    {ג} פושק ענין פתיחה והרחבה כמו ותפשקי את רגליך ( יחזקאל טז ) מחתה ענין שבר  {ד} חרוצים זריזים תדשן ענין שומן  {ה} יבאיש ר''ל ימאס כדבר הנבאש ויחפיר ענין בושה כמו וחפרה הלבנה ( ישעיה כד )  {ו} תסלף עניינו מעוקל ומעוקם כמו סלף בוגדים ישדם ( לעיל יא )  {ז} מתרושש מל' רש ועני  {ח} כופר פדיון גערה צעקת נזיפה  {ט} ידעך ענין ניתור וקפיצה וזהו כבוי הנר כי השלהבת קופצת מהפתילה וכן ידעך נרו ( לקמן כ )  {י} מצה ענין מריבה כמו הן לריב ומצה תצומו ( ישעיה נח )  {יא} על יד ביד וכן עמדתם על חרבכם ( יחזקאל לג ) ומשפטו בחרבכם  {יב} מחלה מלשון חולי ומכאוב  {יג} יחבל מל' חבלה ומכה  {טו} איתן ענין חוזק כמו איתן מושבך ( במדבר כד )  {טז} יפרוש מל' פרישה ושטיחה  {יז} מלאך ענין שליח כמו מלאך שלוח אליהם ( יחזקאל כג ) וציר גם הוא ענין שליח כמו וציר בגוים שולח ( עובדיה א )  {יח} פורע ענין בטול  {יט} נהיה ענין שבירה כמו נהיתי ונחליתי ( דניאל ח ) תערב ענין מתיקות כמו וערבה לה' מנחת ( מלאכי ג )  {כ} ירוע ענין שבירה ורציצה כמו תרועם בשבט ברזל ( תהלים ב )  {כב} וצפון ענין הסתרה חיל עושר  {כג} ניר ענין חרישה כמו נירו לכם ניר ( ירמיה ד ) ראשים מלשון רש ועני נספה ענין מיתה כמו אני נאסף אל עמי ( בראשית מט )  {כד} חושך מונע שחרו עניינו ימי הילדות שהוא בתחילת הימים והושאל מל' שחר הבקר וכן הילדות והשחרות הבל ( קהלת יא )    {ב} ונלוז ענין הטיה והסרה כמו ונלוזים במעגלותם ( לעיל ב )  {ג} חוטר מטה כמו ויצא חוטר מגזע ישי ( ישעיה יא )  {ד} אלפים שורים כמו שגר אלפיך ( דברים ז ) אבוס אוצר התבואה כמו פתחו מאבוסיה ( ירמיה נ ) בר ברור ונקי  {ה} ויפיח ענין דבור  {ז} מנגד ממרחק כמו כי מנגד תראה את הארץ ( דברים לב ) ובל הוי''ו היא במקום או כמו אביו ואמו קלל ( ויקרא כ )  {ט} יליץ מל' מליצה אשם קרבן אשם  {י} יתערב מלשון תערובות  {יג} תוגה מל' יגון ועצבון  {יד} סוג עניינו החזרה לאחור כמו והוסג אחור משפט ( ישעיה נט )  {טו} לאשורו ענין דרך ופסיעו' כמו באשורו אחזה רגלי ( איוב כג )  {טז} מתעבר מלשון עברה וכעס  {יט} שחו ענין כפיפה והשפלה כמו וישח אדם ( ישעיה ב )  {כב} יתעו הונח על הרוצה ללכת בדרך זה והולך באחר והושאל לכל התועה בדעתו חורשי ענין מחשבה  {כג} עצב גם העמל נקרא עצב כי עצב בעמל מותר יתרון והרוחה  {כח} ובאפס עניינו כמו באין וכן אפס בלעדי ( ישעיה מה ) לאום אומה מחתת שבר ופחד רזון עניינו כמו שר וכן האזינו רוזנים ( שופטים ה )  {ל} חיי ענין רפואה כמו וימרחו על השחין ויחי ( ישעיה לה ) מרפא מל' רפיון עם שהוא באל''ף כמו על כן הוא מרפא ( ירמיה לח ) קנאה עניינו כעס וכן קנאוני בלא אל ( דברים לב )  {לא} חרף ענין גדוף  {לה} ועברתו מל' עברה וכעס    {א} מענה מל' עניה ותשובה  {ב} תיטיב ענין תקון כמו ותיטב את ראשה ( מלכים ב' ט' ) יביע ענין דבור כמו יביע אומר ( תהלים י''ט ) והוא מושאל ממעיין הנובע מים רבים  {ג} צופות ענין הבטה וראיה  {ד} מרפא מלשון רפיון וסלף ענין עקום ועוות ברוח עניינו רצון וכן הנני נותן בו רוח ( ישעיה לז )  {ה} ינאץ ימאס יערים מלשון ערמה והשכל  {ו} חוסן ענין חוזק כמו וחסון הוא כאלונים ( עמוס ב ) ובתבואת מל' ביאה נעכרת מלשון עכירה ובלבול כמו עכרתם אותי ( בראשית לד )  {ז} יזרו ענין פזור כמו יזורה על נוהו גפרית ( איוב יח )  {יא} אף כי עניינו כמו כ''ש וכן אף כי אש אכלתהו ( יחזקאל ט''ו )  {יג} נכאה נשברה כמו ונכאה לבב ( תהלים קט )  {יז} ארחת ענין האכילה התמידית בכל יום כמו וארוחתו ארוחת תמיד ( מלכים ב כ''ה ) אבוס שם המקום שמפטמים בו את הבהמות כמו וחמור אבוס בעליו ( ישעיה א )  {יח} יגרה מל' תגר וחרחור כמו ואל תתגר בם מלחמה ( דברים ב ) מדון מלשון דין ומריבה  {יט} כמשוכת ענין גדר כמו הסר משוכתו ( ישעיה ה ) חדק מין קוצים כמו טובה כחדק ( מיכה ז ) סלולה ר''ל ממושמש בו הרבה להסיר אבני המכשול ודוגמתו סלסלה ותרוממך ( לעיל ד )  {כב} סוד ענין עצה שדרכו להיות בסוד לבל יודע או שהעצה הוא למעשה כיסוד לבנין  {כג} במענה ענין אמירה כמו ומה' מענה לשון ( לקמן טז )  {כה} יסח ענין עקירה כמו ונסחתם מעל האדמה ( דברים כח )  {כז} בוצע בצע הגוזל הון כמו ובוצע ברך ( תהלים י ) וכמו מה בצע ( בראשית ל''ז )  {כח} יהגה יחשוב כמו הגיון לבי ( תהלים יט ) לענות מלשון עניה ותשובה  {ל} תדשן ענין שומן  {לא} תלין ענין התמדה כמו צדק ילין בה ( ישעיה א' )  {לב} פורע ענין השבתה ובטול כמו ותפרעו כל עצתי ( לעיל א' )    {א} מערכי ענין סדור מענה ענין אמירה  {ב} זך ברור ונקי כמו שמן זית זך ( שמות כז ) ותוכן מל' תוך  {ג} גול גלגל וסבב  {ז} ישלים מל' שלום  {י} קסם ענין ניחוש כמו קוסם קסמים ( דברים י''ח ) ימעל ענין בגידה ואשמה  {יא} פלס ענין יושר כמו פלס מעגל רגליך ( לעיל ד ) והושאל על מטה המאזנים כי הוא מיישר המשקל כיס אמתחת ושק  {יד} יכפרנה ענין העברה וקנוח ועש''ז יקראו המזרקים כפורי זהב ( עזרא א ) כי הכהן מקנח ידו מן הדם בשפת המזרק  {טו} מלקוש כן נקרא המטר המאוחר כמו יורה ומלקוש ( דברים י''א )  {יח} גאון ענינו ממשלה כמו גאון יעקב ( עמוס ז' ) כשלון ענין חלשות ונפילת הכח  {יט} שלל הון רב  {כד} צוף דבש חלות דבש וכן ונופת צופים ( תהלים יט ) לעצם ר''ל לגוף כי העצמות הם מעמידי הגוף  {כו} אכף מלשון כפיה ונגישה וכן ואכפי עליך לא יכבד ( איוב לג )  {כז} כורה חופר בור כמו בור כרה ( תהלים ז' ) צרבת ענין שריפה כמו ונצרבו בה כל פנים ( יחזקאל כ''א )  {כח} ונרגן ענין תלונה כמו ותרגנו באהליכם ( דברים א ) אלוף שר כמו ואל תבטחו באלוף ( מיכה ז )  {ל} עוצה ענין סתימה כמו ויעצם את עיניכם ( ישעיה כט ) קורץ ענין נדנוד לרמז כמו קורץ בעיניו ( לעיל ו ) כלה ענין גמר והשלמה  {לב} ברוחו ענין כעס  {לג} יוטל ענין השלכה    {א} פת חתיכת לחם מל' פתות אותה פתים ( ויקרא ב ) חרבה יבשה  {ג} מצרף וכור שמות הכלים אשר יתיכו בהם הזהב והכסף  {ד} מזין כמו מאזין ר''ל מקשיב באזנו הוות ענין שכר ורעה כמו מדבר הוות ( תהלים צ''א )  {ה} לאיד ענין תקלה ומקרה רע כמו הלא איד לעיל ( איוב ל''א )  {ז} נאוה מל' נאה וכן נאוה תהלה ( תהלים קמז ) לנבל אדם פחות ונבזה  {ח} אבן חן יש אבני יקר המרבים חן למי שנושאם ואמרו שכן סגולת הרמגליות  {ט} ושונה מל' שנית אלוף שר ומושל  {י} תחת ענין פחד ושבר כמו אל תערוץ ואל תחת ( יהושע א' )  {יא} ישלח ענין גרוי ושסוי כמו ושן בהמות אשלח בם ( דברים ל''ב )  {יב} פגוש ענין פגיעה שכול מי שבניו מתים קרוי שכול כמו לא תהיה משכלה ( שמות כ''ג )  {יג} תמוש ענין הסרה כמו לא ימוש ( שם יג )  {יד} פוטר ענין פתיחה כמו פטר רחם ( שם ) התגלע כמו התגלה בה''א וכן בכל תושיה יתגלע לקמן יח ) נטוש עזוב  {טז} מחיר ענינו דמי הדבר וערכו כמו ובלא מחיר יין וחלב ( ישעיה נה )  {יח} ערב ערבה מלשון ערבות ממון  {יט} מצה ענין מריבה כמו הן לריב ומצה תצומו ( שם נ''ח ) פתחו על פתח הפה יאמר וכן שמור פתחי פיך ( מיכה ז' )  {כא} לתוגה מל' יגון  {כב} גהה כמו כגהה ותחסר כ''ף השמוש ועניינו רפואה כמו ולא יגהה מכם מזור ( הושע ה' ) נכאה שבורה כמו ונכאה לבב ( תהלים ק''ט ) גרם עצם כמו תשבר גרם ( לקמן כ''ה )  {כה} וממר מל' מרירות  {כז} חושך מונע  {כח} אוטם ענין סתימה וכמו אוטם אזנו ( ישעיה לג )    {א} תושיה כן נקראת התורה והוא מל' יש כי ישנה לעולם ולא תשוב לאין כיתר הדברים יתגלע כמו יתגלה בה''א  {ג} בוז בזיון  {ו} למהלומות ענין הכאה המשברת כמו והלמה סיסרא ( שופטים ה' )  {ח} נרגן מתלונן כמו ונרגן מפריד אלוף ( לעיל טז ) כמתלהמים ענין הכאה המשברת והוא הפוך מן הלום  {יא} קרית מל' קריה ועיר במשכיתו עניינו הרצוף ברצפת אבנים והוא מלשון סכך וכסוי כמו ואבן משכית ( ויקרא כ''ו )  {יד} יכלכל ענין סבלה והחזקה כמו השמים וגו' לא יכלכלוך ( מלכים א' ח' ) מחלהו מלשון חולי נכאה שבורה  {טז} מתן מתנה ודורון  {יח} ישבית יבטל כמו שבת נוגש ( ישעיה י''ד )  {יט} כבריח הוא כעין מקל משימים לרוחב הדלת לסגרו ארמון היכל מלך  {כב} ויפק יוציא כמו יפיק תבונה ( לעיל ג )  {כג} עזות חזקות וקשות  {כד} להתרועע מל' ריע וחבר    {ב} ואץ ענין מהירות כמו ולא אץ לבא ( יהושע י' )  {ג} תסלף תעקם כמו וסלף בה ( לעיל ט''ו ) יזעף יכעס כמו זעף ה' אשא ( מיכה ז' )  {ה} ויפיח ענין אמירה  {ו} רבים גדולים וחשובים כמו רבי המלך ( ירמיה מא ) יחלו יבקשו כמו ויחל משה ( שמות לב )  {י} נאוה נאה ויפה  {יב} נהם כן נקרא שאגת הארי וכן ארי נוהם ( לקמן כ''ח ) זעף כעס  {יג} הות שברון לב ודלף ענין טפטוף כמו דלפה עיני ( איוב יו ) טורד ענין גרושין כמו ולך טרדין ( דניאל ד )  {כג} ילין ענין התמד' כמו צדק ילין בה ( ישעיה א ) יפקד ענין זכרון והשגחה  {כד} בצלחת שם כלי בשול כמו ובדודים ובצלחות ( דברי הימים ב לה )  {כה} יערם מלשון ערמה  {כו} משדד מלשון שדידה וגזלה ומחפיר ענין בושה  {כז} לשגות מל' שגגה ומשגה  {כח} יליץ מל' מליצה    {א} הומה ענין צעקה שוגה מל' שגגה  {ב} נהם כן נקרא שאגת האריה אימת מל' אימה ופחד מתעברו מל' עברה וכעס חוטא ענין חסרון כמו קולע באבן אל השערה ולא יחטיא ( שופטים כ' )  {ג} יתגלע כמו יתגלה בה''א  {ה} ידלנה ענין שאיבה כמו דלה דלה לנו ( שמות ב )  {ח} מזרה ענין פרישה ושטיחה כמו כי חנם מזורה הרשת ( לעיל א )  {ט} זכיתי מל' זך ונקי  {י} איפה שם מדה בת ג' סאים  {יא} במעלליו במעשיו כמו אשר עולל לי ( איכה א ) יתנכר מלשון נכר וזר  {יג} תורש מל' רש ועני פקח פתח כמו עיניו פקח ( איוב כז )  {יד} ואוזל ענין הליכה כמו אזלו מים מני ים ( שם יד )  {טו} פנינים הם המרגליות  {טז} חבלהו ענין משכון כמו אם חבל תחבל ( שמות כב )  {יז} ערב ענין מתיקות כמו וערבה לה' מנחת ( מלאכי ג ) חצץ אבנים דקים כמו ויגרס בחצץ שני ( איכה ג )  {יט} ולפותה מל' פתי ושוטה תתערב מל' תערובות  {כ} ידעך ענין ניתר וקפיצה כמו דועכו כאש קוצים ( תהלים קי''ח ) והיא כבוי הנר כי השלהבת נדחה ונקפץ מן הפתילה באישון ענין שחרות וחושך וכן באישון לילה ( לעיל ז )  {כד} מצעדי מדרך הרגל כמו ויהי כי צעדו ( שמואל ב' ו )  {כה} ילע ענין השחתה ובלבול כמו על כן דברי לעו ( איוב ו ) לבקר ענין דרישה וחפוש כמו לא יבקר ( ויקרא יג )  {כו} מזרה ענין פזור כמו מזרה ישראל יקבצנו ( ירמיה לח ) אופן גלגל  {ל} תמרוק ענין זכוך ובהירות כמו מרקו הרמחים ( שם מו )    {א} פלגי מים אמת המים  {ב} ותוכן מל' תוך  {ד} ניר ענין חרישה כמו נירו לכם ניר ( שם ד ) והוא מושאל על המחשבה כמו שהושאל לה ל' חרישה כמ''ש אל תחרוש על רעך רעה ( לעיל ג )  {ה} חרוץ זרוז וישר אץ ענין מהירות כמו ולא אץ לבוא ( יהושע י' )  {ו} נדף ענין דחיפה ומוכה כמו תדפנו רוח ( תהלים א )  {ז} יגורם מל' מגור ופחד וכן מגורת רשע ( לעיל י )  {ט} פנת זויות חבר חבורת אנשים וכן חבר כהנים ( הושע ו )  {י} יוחן מלשון חן  {יב} משכיל ענין הצלחה כי המצליח במעשיו נראה להבריות שעושה בהשכל מסלף מעקם כמו ויסלף דברי בוגד ( לקמן כב )  {יג} אוטם סותם  {יד} יכפה ענין כסוי ובדרז''ל כפה עליהם הר כגיגית ( שבת פח )  {טו} ומחתה ענין שבר  {טז} רפאים הם המתים שנרפו ונחלשו  {כ} בנוה במדור יבלענו מלשון בליעה  {כב} ויורד מלשון ירידה והשפלה  {כד} יהיר גס הרוח כמו גבר יהיר ( חבקוק ב ) בעברת מל' עברה וכעס  {כה} מאנו לא רצו  {כו} יחשוך ענין מניעה  {כז} בזמה במחשבה רעה כמו זמה היא ( ויקרא יח )  {כט} בפניו בכעסו וכן ופניה לא היה לה ( שמואל א א ) כי הכעס נראה בפני האדם    {ב} נפגשו ענין פגיעה כמו רש ואיש תככים נפגשו ( לקמן כט )  {ג} נענשו גם הפסד הממון קרוי בל' עונש כמו וענשו אותו מאה כסף ( דברים כב )  {ד} עקב עניינו סוף ואחרית ע''ש שהעקב הוא סוף הרגל  {ה} צנים קוצים כמו ולצנינים בצדיכם ( במדבר לג )  {ו} חנוך הוא ענין התחלה לדבר שעתיד לעמוד בו כמו ולא חנכו ( דברים כ' )  {ח} ושבט עברתו הושאל לשון שבט על העברה והזעם וכן אשור שבט אפי ( ישעיה י )  {י} וישבות ענין הבטול כמו שבת נוגש ( שם יד )  {יב} ויסלף ויעקם  {יד} שוחה בור כמו בשחת עשו ( תהלים ט' ) זרות מל' זר זעום ענץ כעס  {יז} תשית תשים כמו שת לי אלהים זרע ( בראשית ד )  {יח} נעים ענין מתיקות וערבות  {כ} שלישים שרים ונכבדים כמו ומבחר שלישיו ( שמות טו ) ור''ל דברים חשובים ונכבדים וכן שמעו כי נגידים אדבר ( לעיל ח ) במועצות מל' עצה  {כא} קשט ענין אמת כמו מפני קושט סלה ( תהלים ס' ) לשולחיך ענין טרוד וגרושין כמו הן ישלח איש ( ירמיה ג' )  {כג} וקבע ענין גזל כמו היקבע אדם אלהים ( מלאכי ג )  {כד} תתרע מל' ריע וחבר  {כה} תאלף תלמד כמו כי יאלף עונך פיך ( איוב טו )  {כו} משאות ענין הלואה כמו משאת מאומה ( דברים כד )  {כח} תסג ענין ההחזרה לאחור כמו ארור מסיג גבול ( שם כז )  {כט} חזית ענין ראיה כמו ואחזה אנכי ( לקמן כד ) חשכים שפלים ופחותים כי כמו שנקראים שרים חורים מל' חיור ולובן כן יקראו הפחותים חשוכים מל' חושך ושחרות    {ב} שכין כמו סכין בסמ''ך וכן התמלא בשכות עורו ( איוב מ ) בלועך ענין בליעה וכן יעלעו דם ( שם לט ) והבי''ת היא בי''ת השמוש  {ג} למטעמותיו דברים מוטעמים ומשובחים כמו ועשה לי מטעמים ( בראשית כז )  {ד} תיגע מל' יגיעה  {ה} התעיף מל' עפיפה ותנועה  {ז} שער מל' השערה ואומדן כמו מאה שערים ( שם כו )  {ח} תקיאנה הוא החזרת המאכל לחוץ וכן קיא צואה ( ישעיה כח )  {ט} מליך מאמריך כמו אין מלה בלשוני ( תהלים קלט )  {יד} משאול מגיהנם  {טז} ותעלוזנה ענין שמחה כמו יעלזו חסידים ( שם קמט ) כליותי תאות השמחה היא בכליות  {יח} כי אם יש כי אשר יש  {יט} ואשר ענין מצעדים ופסיעות כמו ואשרו בדרך בינה ( לעיל ט )  {כ} בסובאי ענין רבוי השתיה בזוללי ענין רבוי האכילה כמו סורר ומורה וכו' זולל וסובא ( דברים כא )  {כא} נומה מל' תנומה ושינה  {כד} גיל ענין שמחה  {כח} כחתף כמו כחטף בטי''ת ועניינו מהירות הלקיחה כמו וחטפתם לכם ( שופטים כא )  {כט} שיח ענין דבור כמו יעקב עליו שיחי ( תהלים קד ) פצעים מכות המוציאות דם כמו פצע תחת פצע ( שמות כא ) חכלילות אדמימות כמו חכלילי עינים מיין ( בראשית מט )  {ל} למאחרים מל' אחור ועכוב ממסך ענין מזיגה והוא תערובת המים ביין כמו מסכה יינה ( לעיל ט )  {לא} יתאדם מלשון אודם  {לב} וכצפעוני הוא מין נחש  {לג} זרות מל' זר ונכר  {לה} חליתי מל' חולי הלמוני עניינו מכות המשברות כמו יהלמני צדיק ( תהלים קמ''א ) אקיץ אעיר מן השינה    {ב} יהגה יחשוב כמו והגיון לבי ( שם יט )  {ה} מאמץ מחזק  {ו} ברוב עניינו גדולה וחשיבות כמו ורבי המלך ( ירמיה מא )  {ז} ראמות שם אבן יקר וכן ראמות וגביש ( איוב כח )  {י} התרפית מל' רפיון כחכה כמו כחך  {יא} ומטים מל' נטיה תחשוך תמנע  {יב} תוכן מל' תוך  {יג} ונופת ענין הזלה ונטיפה כמו ונופת צופים ( תהלים יט ) חכך מל' חיך  {טו} תשדד מל' שדידה וגזלה רבצו מקום רבצו והוא המקום אשר ישכב שמה לנוח כמו כרע רבץ כאריה ( בראשית מט )  {יט} תתחר ענין ההתערבות להדמות כמו ואיך תתחרה את הסוסים ( ירמיה יב )  {כ} ידעך ענין ניתר וקפיצה כמו דועכו כאש קוצים ( תהלים קיח ) תהו כבוי הנר שקופץ השלהבת מן הפתילה  {כא} שונים מל' השתנות וחלוף כמו ודתיהם שונות ( אסתר ג ) תתערב מלשון תערובות  {כב} אידם ענין שבר ומקרה רע כמו שמח לאיד ( לעיל וז ) ופיד עניינו כמו איד וכן אם בפידו להן שוע ( איוב ל )  {כד} יקבוהו יקללוהו כמו מה אקוב ( במדבר כג ) יזעמוהו מל' זעם וכעס לאומים אומות  {כה} ינעם מל' נעימות ויופי  {כו} ישק מל' נשיקה ור''ל חבור השפתים וכן צדק ושלום נשקו ( תהלים פה ) שר''ל תלוים ומחוברים זה בזה נכוחים אמיתים וישרים כמו ונכחה לא תוכל לבוא ( ישעיה נט )  {כז} ועתדה ענין הזמנה כמו התעתדו לגלים ( איוב טו )  {לא} קמשונים חרולים מיני קוצים כמו קמוש וחוח במבצריה ( ישעיה לד ) וכמו תחת חרול יספחו ( איוב ל ) וגדר כותל נהרסה מל' הריסה ונתיצה  {לב} ואחזה ענין ראיה כמו חזית איש מהיר ( לעיל כב )  {לג} תנומות היא השינה הקלה מתהלך הראוי כמתהלך ותחסר הכ''ף רישך מל' רש ועוני    {א} העתיקו כותב הדברים מספר אל ספר יקרא מעתיק לפי שנראה כאלו מעתיק ומסיר הדברים משם לכתבם באחר ועם כי נשארו גם בראשון מ''מ נראה הוא כאלו מסיר משם  {ב} חקור ענין חפוש ודרישה  {ג} לרום מל' הרמה וגבהות  {ד} הגו ענין הסרה כמו כאשר הוגה מן המסילה ( שמואל ב ב' ) סיגים הוא פסולת הכסף  {י} יחסדך ענין חרפה כמו חסד הוא ( ויקרא כ ) ודבתך על הרוב יאמר על דברי גנאי ומעצמו יובן  {יא} במשכיות מל' סכך וכסוי וכן ואבן משכית ( שם כו ) אפניו מל' אופן עגלה  {יב} נזם שם תכשיט הנתון על האף וחלי ענין עדי ותכשיט כמו ותעד נזמה וחליתה ( הושע ב ) כתם זהב יקר וטוב וכן בכתם אופיר ( תהלים מה )  {יג} כצנת מל' צנה וקור ובדו ז''ל בשר צונן ( פסחים עו ) ציר שליח כמו וציר בגוים שולח ( עובדיה א ) ישיב ענין השקט והנחה כמו בשובה ונחת ( ישעיה ל )  {יד} נשיאים עננים ע''ש שמנשאים עצמם למעלה מתהלל מל' הלול ושבח במתת מל' מתנה  {טו} קצין שר ומושל כמו קצין תהיה לנו ( שם ג ) גרם עצם כמו תיבש גרם ( לעיל יז ) ור''ל הקושי  {טז} והקאתו ענין החזרת המאכל מן הגוף וכן וספק מואב בקיאו ( ירמיה מ''ח )  {יז} הוקר מל' יקר  {יח} מפיץ שם כלי המשבר וכן מפץ אתה לי ( שם נח ) שנון ענין חדוד עונה מעיד כמו לא תענה ( שמות כ' )  {יט} רועה ענין שבירה כמו תרומם בשבט ברזל ( תהלים ב' ) מועדת ענין החלקה והשמטה כמו ולא מעדו קרסולי ( שם י''ח )  {כ} מעדה מל' עדי וקשוט קרה מל' קרירות נתר מין אדמה רכה עשוי לכבס בו כמו אם תכבסי בנתר ( ירמיה ב' ) רע מושבר כמו שן רועה  {כב} חותה עניינו שאיבת האש מהיקוד כמו לחתות אש מיקוד ( ישעי' ל )  {כג} תחולל ענין בריאה והולדה כמו הן בעון חוללתי ( תהלים נא ) נזעמים מל' זעם וכעס  {כד} פנת זויות  {כו} נרפש ענין רמיסה כמו ברגליכם תרפשון ( יחזקאל לד ) מט מל' נטיה  {כח} פרוצה ענין שבירה מעצר ענין מניעה כמו ותעצר המגפה ( במדבר יז ) לרוחו ענין דבור כמו וברוח שפתיו ( ישעיה י''א ) על שם שבאה ברוח הפה    {א} בקיץ הוא עת שטיחת התאנים ליבש כמו וקיץ וחורף ( בראשית ח ) נאוה נאה כמו נאוה תהלה ( תהלים לג )  {ב} כדרור הוא עטלף ותקרא דרור ע''ש שמקננת בבתים כאלו היתה חפשית מבני אדם כי דרור הוא ענין חירות כמו וקראתם דרור ( ויקרא כה )  {ג} שוט שרביט ושבט כמו קול שוט ( נחום ג ) מתג הוא כעין רסן עשוי להנהיג בו במתג ורסן עדיו ( תהלים לב ) לגו לגוף כמו אחרי גוך ( יחזקאל כג )  {ד} תען מל' עניה ותשובה תשוה מל' השואה ודמיון  {ו} מקצה מל' קציצה וכתיתה חמס דברי סרה וקרוב לענין נחמסו עקביך ( ירמיה יג ) שהוא הסרה  {ז} דליו ענין הרמה כמו דלו עיני למרום ( ישעיה לח ) שוקים שוקי הרגלים מפסח מחגר  {ח} כצרור ענין קשירה כמו צרור כספו ( בראשית מב ) במרגמה כן יקרא הקלע על כי בו רוגמים ומשליכים האבנים והוא מל' באבן ירגמו ( ויקרא כ )  {ט} חוח מין קוץ כמו החוח אשר בלבנון ( מלכים ב' יד )  {י} רב מל' מריבה מחולל מל' חלל והרג עוברים ר''ל בעלי עבירה עוברים על דת  {יא} קאו מל' הקאה שונה מל' שנים  {יג} שחל שם משמות האריה  {יד} צירה רגל הדלת הנתון בחור המפתן וכן נאמר בדרך שאלה נהפכו עליה ציריה ( ש''א ד )  {טו} בצלחת שם כלי בשול כמו ובדודים ובצלחות ( ד''ה ב' לה ) נלאה ענין עייפות כמו ונלאו מצרים ( שמות ז )  {יח} כמתלהלה ענין יגיעה ועייפות כמו ותלה ארץ מצרים ( בראשית מז ) היורה ענין השלכה כמו ירה בים ( שמות טו ) זקים ניצוצות כמו מאזרי זיקות ( ישעיה נ )  {כ} באפס הוא כענין לא כמו ואפס כמוני ( שם מו ) נרגן מתלונן  {כא} פחם הם גחלים כבוים כמו נופח באש פחם ( שם לד ) לחרחר להבעיר אש המריבה והחרון והוא מל' והעצמות יחרו ( יחזקאל כז )  {כב} כמתלהמים ענין הכאה המשברת והוא הפוך מן יהלמני צדיק ( תהלים קמב )  {כג} סיגים הוא פסולת הכסף מצופה מחופה דולקים ענין רדיפה כמו דלקת אחרי ( בראשית לא )  {כה} שבע ר''ל הרבה וכן שבע יפול צדיק ( לעיל כד )  {כו} במשאון בחושך כמו אמש שואה ומשואה ( איוב ל )  {כז} כורה חופר כמו בור כרה ( תהלים ז ) שחת בור כמו ויפול בשחת ( שם ) וגולל מל' גלגול וסבוב  {כח} דכיו ענין שבירה וכתיתה כמו או דכו במדוכה ( במדבר יא ) מדחה מל' דחיה    {א} תתהלל מל' הלול ושבח ילד עניינו מקרה וכן אלה תולדות יעקב ( בראשית לז ) ולפי שהזמן מוליד הקורות אמר ילד יום  {ג} ונטל ענין משא כמו נטילי כסף ( צפניה א )  {ו} פצעי הם מכות המוציאות דם ונעתרות ענין רבוי כמו ועתר ענן הקטורת ( יחזקאל ח )  {ז} תבוס ענין רמיסה כמו יבוס צרינו ( תהלים ס ) נופת ענין הזלה והתכה וכן ונופת צופים ( שם יט ) ותחסר מלת צופים והוא מובן מעצמו  {ח} מן קנה מן מדורה  {ט} וקטורת עשן בשמים  {י} אידך מל' איד ומקרה רע  {יב} נענשו גם הפסד ממון נקרא עונש וכן וענשו אותו מאה כסף ( דברים כב )  {יג} חבלהו ענין משכון כמו אם חבול תחבול ( שמות כב )  {יד} מברך ענין התפארות כמו אשר המתברך בארץ ( ישעיה סה )  {טו} דלף ענין טפטוף כמו דלפה עיני ( איוב טז ) טורד ענין גרושין כמו ולך טרדין ( דניאל ד ) סגריר מל' סגירה נשתוה מל' השואה ודמיון  {יז} יחד מלשון חדידה ושנון  {כ} שאול בור הקבר ואבדו הגיהנם  {כא} מצרף וכור שמות כלי הצורפים  {כב} תכתוש ענין כתיתה וטחינה במכתש שם הכלי שכותשים בו הריפות מל' רפיון ור''ל החטים הנרפים הנקלפים מקליפותיהן וכן ותשטח עליו הריפות ( שמואל ב יז ) בעלי הוא יד המכתש שדוכין בו וכן והעלות וכפות ( דברי הימים ב' כד )  {כג} שית ענין שימה  {כד} חוסן ענין חוזק ויאמר על העושר וכן חוסן ויקר יקחו ( יחזקאל כב ) נזר כתר  {כה} ונאספו ענין כליון כמו אסף אסיפם ( ירמיה ח' )  {כו} ומחיר ענין ערך הדבר ושויו כמו יקחו במחיר ( דברי הימים ב' א' ) עתודים עזים זכרים  {כז} ודי ענין ספוק הצורך ללחמך למאכלך ללחם ביתך כמו וללחם ביתך בוי''ו    {א} ככפיר שם משמות האריה  {ג} סוחף ענין שטיפה וגריפה כמו נסחף אביריך ( ירמיה מו )  {ד} יתגרו מלשון תגר ומריבה  {ז} ורועה ענין חבור וריעות זוללים מרבים באכילה  {ח} הונו מלשון הון ועושר בנשך ותרבית נשך בכסף ותרבית באוכל וכן נאמר את כספך וגו' בנשך ובמרבית וגו' אכלך ( ויקר' כה ) לחונן מל' חנינה ומתנה  {י} משגה מל' שגגה בשחותו מל' שחת ובור ור''ל תקלה וסכנה  {יב} בעלוץ ענין שמחה כמו תעלץ קריה ( לעיל י''א ) רבה גדולה כמו על ארץ רבה ( תהלים ק''י ) יחופש ענין בקור ודרישה  {יד} ומקשה מלשון קשה וחזק  {טו} נוהם ושוקק שאגת הארי נקרא נהימה ושאגת הדוב שקיקה  {טז} נגיד שר ומושל מעשקות מל' עושק וגזל בצע עושק וגזל  {יז} עשוק גזול ונשחת בעין יתמכו ענין סעד  {יח} ונעקש ענין עקום  {כ} ואץ ענין מהירות כמו ולא אץ לבא ( יהושע י' )  {כא} גבר איש  {כה} יגרה מל' תגר ומריבה ידושן מל' דשן ושמן וכן ירויון מדשן ביתך ( תהלים לו )  {כז} ומעלים מל' העלמה מארות מל' ארור    {ב} ברבות ענין גדולה כמו ורבי המלך ( ירמיה מ''א ) יאנח מלשון אנחה  {ג} ורועה מל' ריעות וחבור  {ד} תרומות ענין הפרשה כמו ויקחו לי תרומה ( שמות כ''ה )  {ה} פעמיו רגליו כמו פעמיו ירחץ בדם הרשע ( תהלים נ''ח )  {ז} דין משפט יסורים  {ח} יפיחו ענין נשיבה כמו נופח באש ( ישעיה נ''ד ) קריה עיר  {יא} רוחו עניינו כעס וכן הניחו את רוחי ( זכריה ו' ) ישבחנה ענין השפלה והשקטה כמו משביח שאון ימים ( תהלים ס''ה )  {יג} תככים מל' הכאה ושבירה נפגשו ענין פגיעה  {טו} משולח נעזב על רצון עצמו כמו קן משולח ( ישעיה טז )  {טז} ברבות ענין גדולה  {יז} מעדנים דברים חמודים כמו מעדני מלך ( בראשית מט )  {יח} יפרע ענין השבתה ובטול כמו תפרעו כל עצתי ( לעיל א )  {יט} מענה מל' עניה ותשובה  {כ} אץ ענין מהירות כמו ולא אץ לבוא ( יהושע י' )  {כא} מפנק ענין עונג ועדן כמו מעדני מלך ( בראשית מט ) ת''א תפנוקי מלכין מנון שר ושליט כמו לפני שמש ינון שמו ( תהלים עב )  {כב} יגרה עניינו התחלת המריבה  {כד} אלה שבועה כמו ושמעה קול אלה ( ויקרא ה )  {כו} משפט עניינו דבר הראוי וכן על העמוד כמשפט ( מלכים ב יא )    {א} אגור ענין אסיפה כמו אוגר בקיץ ( לעיל י ) בן מל' בינה יקה מל' הקאה המשא הנבואה נאום ענין אמירה לאיתיאל המלה ההיא מורכבת משתי תיבות אתי אל והלמ''ד הוא כמו בעבור וכן פתח פיך לאלם ( לקמן לא ) ואוכל מלשון יכולת  {ב} בער סכל מבלי דעת כמו בהמה והוא מל' אנחנו ובעירנו ( במדבר כ )  {ד} וירד מל' ירידה או הוא ענין ממשלה ושלטנו' כמו וירד מים עד יס ( תהלים עב ) בחפניו עניינו מלא כפו' הידים כמו ומלוא חפניו קטורת ( ויקרא טו ) צרר ענין קשירה כמו צרור כספו ( בראשית מ''ב ) בשמלה בסדין אפסי קצות ומה הוא''ו במקום או  {ה} צרופה זקוק מסיג כמו לשוא צרף צורף ( ירמיה ו' )  {ו} יוכיח ענין ברור דברים כמו לכו נא ונוכחה ( ישעיה א ) בך ר''ל בדבריך ונכזבת מל' כזב  {ח} ראש עניות הטריפני ענין מזון כמו טרף נתן ליראיו ( תהלים קי''א ) והוא מושאל מל' מזון החיה הבא ע''י טרף חוקי הקצוב לי וכמו ואכלו את חוקם ( בראשית מ''ז )  {ט} ותפשתי ענין אחיזה  {י} תלשן מל' מלשינות ולה''ר ואשמת מל' שממה כמו עדרי הצאן נאשמו ( יואל א' )  {יב} ומצואתו מל' צואה וטנוף  {יג} רמו גבוה ועפעפיו אישון העין  {יד} חרבות מלשון חרב ומאכלות סכינים כמו ויקח את המאכלת ( בראשית כ''ב ) מתלעותיו הם השינים הפנימים וכן מתלעות עול ( איוב כ''ט )  {טו} לעלוקה היא תולעת הגדלה בנהרות המוצצת דם עד כי נתמלא כל גופה ובדרז''ל סכנת עלוקה ( ע''ג יב ) הב תן כמו הבה לי בנים ( בראשית ל' ) הנה הוא כמו המה לזכרים הון ענין די והרבה וכן יאמר על רבוי הממון  {טז} ועוצר רחם מניעת ההריון וכן כי עצור עצר ה' בעד כל רחם ( בראשית כ )  {יז} ליקהת ענין קבוץ ואסיפה כמו ולו יקהת עמים ( שם מט ) יקרוה ענין נקיבה כמו וינקרו את עיניו ( שופטים ט''ז )  {יח} נפלאו ענין העלמה כמו כי יפלא ממך ( דברים י''ז )  {יט} בלב ים חוזק הדבר נקרא לב וכן לב השמים ( שם ד' ) והוא מושאל מלב בעל חי שהוא חזקו ודרך הבעילה תקרא בשם דרך כן ארז''ל ( קדושין ב' ) בעלמה הרכה בשנים תקרא עלמה ועם היא בעולה כמו הנה העלמה הרה ( ישעיה ז' )  {כ} ומחתה מל' מחיה וקנוח כמו מחה והפך על פניה ( מלכים ב' כ''א )  {כא} רגזה חרדה שאת מל' משא וסבל  {כב} ונבל איש פחות ונבזה  {כג} גברתה האדונית שלה  {כה} הנמלים שם בריה קטנה עם יאמר כן בדרך השאלה וכן עדת דבורים ( שופטים י''ד )  {כו} שפנים שם בריה מה עצום חזק  {כז} חוצץ מאוסף ומקובץ וכן נקרא אסיפת אבנים קטנים כמ''ש ויגרס בחצץ ( איכה ג )  {כח} שממית היא עכביש תתפש מלשון תפישה ולכידה  {כט} צעד ענין הלוך ופסיעות כמו כי צעדו ( שמואל ב' ו' )  {ל} ליש שם משמות האריה וכן ליש אובד ( איוב ד' )  {לא} זרזיר ר''ל חגור כי ויעשו להם חגורות ( בראשית ג' ) תרגומו זרזין תיש הוא זכר העזים אלקום המלה ההיא מורכבת משנים אל קום ר''ל אין עומד עמו נגדו כמו ואין עמך להתיצב ( דברי הימים ב' כ' )  {לב} בהתנשא מלשון התנשאות ורוממות זמות ענין מחשבה  {לג} מיץ מלשון מציצה וסחיטה כמו וימץ טל מן הגזה ( שופטים ו' ) חמאה היא שומן החלב אף חוטם אפים מל' אף וחימה    {א} למואל המלה ההיא מורכבת משנים למו אל ר''ל אל ה' כמו וידמו למו עצתי ( איוב כט ) משא נבואה יסרתו מלשון מוסר  {ב} ברי הוא תרגום של בני  {ג} חילך כוחך כמו ביום חילך ( תהלים ק''י ) למחות מל' מחיה ומחיקה מלכין נו''ן במקום מ''ם וכן לקץ הימין ( דניאל י''ב )  {ד} ולרוזנים ענין מושלים ושרים אי כמו אין וכן ימלט אי נקי ( איוב כ''ב ) שכר יין ישן  {ה} מחוקק מלשון חקיקה וכתיבה וישנה מל' השתנות וחלוף  {ז} רישו מל' רש ועני  {ח} לאלם הלמ''ד היא במקום בעבור וכן לאיתיאל ( לעיל ל ) חלוף מל' התחלפות ותמורה  {י} אשת חיל ר''ל זריזה וישרה מפנינים הם המרגליות  {יא} ושלל ענין בזת המלחמה  {טז} זממה חשבה כמו כאשר זממתי ( זכריה ח )  {יח} טעמה ענין עצה כמו וטעם זקנים יקח ( איוב י''ב )  {יט} שלחה ענין הושטה כמו שלח אצבע ( ישעיה נ''ח ) בכישור הוא הכלי שהפשחן כרוך בו ואין לו דומה תמכו ענין השענה פלך הוא הכלי שבו המטוה ודומה לו ומחזיק בפלך ( שמואל ב' ג' )  {כב} מרבדים מצעות המטות וכן מרבדים רבדתי ( לעיל ו ) שש פשתן משובח וארגמן צבוע בצבע אדום ושמו ארגמן כמו ותכלת וארגמן וגו' ושש ( שמות כ''ה )  {כד} סדין מין לבוש עשוי להתעטף וחגור חגורה ואזור לכנעני תגר כמו בת איש כנעני ( בראשית לח )  {כז} צופיה ענין הבטה כמו צופות רעיס וטובים ( לעיל טו )  {כח} קמו ענין התעוררות לדבר מה כמו קום נא שבה ( ראשית כז ) ויאשרוה ענין שבח והלול כמו אשרי האיש ( תהלים א )  {כט} עשו עניינו קנין וכניסה כמו ואת הנפש אשר עשו בחרן ( ראשית יב ) חיל עושר עלית מלשון עליון  {ל} שקר והבל עניינם דבר שאין בו ממש תתהלל מלשון הלול ושבח  