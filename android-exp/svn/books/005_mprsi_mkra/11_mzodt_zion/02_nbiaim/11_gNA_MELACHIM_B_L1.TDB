      {ב} השבכה מעשה רשת וכן ( מלכים א ז וז ) שבכים מעשה שבכה בבעל זבוב כן שם העבודת גלולים  {ג} מלאכי שלוחי  {ז} משפט מנהג  {יג} שר חמשים שלשים וחמשיו הוא הפוך כמו שר חמשים וחמשיו שלישים    {ג} החשו שתקו כמו ( שם כב ג ) ואנחנו מחשים  {ח} אדרתו מלבוש יקר המיוחד לנביאים וכן ( שם יט יט ) וישלך אדרתו ויגלום כרכו כאחת וכן ( יחזקאל כז כד ) בגלומי תכלת ופירושו בכריכת בגדי תכלת בחרבה ביבשה  {ט} פי ענין חלק וכן ( דברים כא יז ) פי שנים בכל אשר ימצא לו  {י} הקשית מלשון קשה ואם אין ואם לא  {יג} וירם מלשון הרמה והגבהה  {טו} נחה ענין חניה הגאיות מלשון גיא ועמק  {יז} ויפצרו ענין רבוי הדברים להעביר האדם מרצונו כמו ( בראשית לג יא ) ויפצר בו ויקח בוש ענין איחור כמו ( שופטים ג כה ) ויחילו עד בוש  {יט} מושב מלשון ישיבה משכלת הורגת אנשיה כמו ( יחזקאל לו יג ) ומשכלת גוייך  {כ} צלוחית תרגום של צנצנת ( שמות טז לג ) היא צלוחית  {כא} מוצא מקום הנביעה מות ומשכלת היא היא וכפל הדבר במלות שונות  {כב} וירפו מלשון רפואה  {כג} ויתקלסו וילעגו כמו ( ירמיהו כ ח ) לחרפה ולקלס קרח כן יקרא מי שאין בו שער הראש כמו ( ויקרא יג מ ) קרח הוא  {כד} ותבקענה מלשון בקיעה    {ב} מצבת מלשון מצבה  {ט} ברגליהם ההולכים מהם ואחריהם כמו ( שופטים ח ה ) לעם אשר ברגלי  {י} אהה ענין לשון צעקת יללה  {יא} יצק שפך  {יב} אותו עמו  {יד} לולי אם לא  {טו} מנגן יודע לנגן  {טז} הנחל העמק גבים בורות כמו ( ישעיהו ל יד ) ולחשוף מים מגבא  {יט} החלקה השדה כמו ( שמואל ב יד ל ) ראו חלקת יואב  {כא} ויצעקו נאספו על ידי צעקת המאסף  {כג} החרב נחרבו מלשון חרב  {כה} הקלעים משליכי אבני קלע  {כו} אותו עמו להבקיע מלשון בקיעה ורוצה לומר להפריד המחנה ולעבור דרך בה    {א} והנושה המלוה כמו ( דברים כד יא ) והאיש אשר אתה נושה בו  {ב} אסוך שם כלי השמן ויקרא כן על שם שסכין ומושחין ממנו  {ד} בעדך כנגדך תסיעי תעקרי ממקומה  {ז} נשיך הלואתך מדי מתי רצה לומר בכל זמן  {ט} אישה בעלה  {י} קיר כותל ונשים מלשון שימה  {יג} חרדת ענין תנועה חזקה ואם היא מבלי פחד כמו ( שמואל א טז ד ) ויחרדו זקני העיר לקראתו  {טז} חיה כן נקראת היולדת ובדברי רבותינו ז''ל ( יומא עג ב ) והחיה תנעול את הסנדל תכזב ענינו דבר הנפסק כמו ( ישעיהו נח יא ) אשר לא יכזבו מימיו  {כב} וארוצה ענין מהירות ההליכה  {כד} תעצר תעכב כמו ( שופטים יג טו ) נעצרה נא אותך  {כה} הלז הזאת  {כז} להדפה לדחפה כמו ( תהלים א ד ) אשר תדפנו רוח  {כח} תשלה ענין שגגה ושכחה כמו ( שמואל ב ו ז ) על השל ורוצה לומר תטעה  {כט} משענתי המטה אשר נשען בו תעננו מלשון עניה ותשובה  {לא} קשב ענין האזנה הקיץ ענין הערה  {לד} ויגהר ענין השתטחות הגוף כמו ( מלכים א יח מב ) ויגהר ארצה ויחם מלשון חמימה  {לה} ויזורר ענין עטוש כי עטישותיו תהל אור ( איוב מא י ) תרגומו זרירוהי ויפקח פתח כמו ( שם כז יט ) עיניו פקח  {לח} שפות ענין העמדת הסיר במקום מושבה כמו ( יחזקאל כד ג ) שפות הסיר שפות הסיר הקדרה נזיד תבשיל כמו ( בראשית כה כט ) ווזד יעקב נזיד  {לט} אורות ענינו צמחי שדה כמו ( ישעיהו כו יט ) טל אורות טלך פקועות שדה הם הגדלים על גפן שדה והמה מרים ועושים מהם שמן ובדברי רבותינו ז''ל ( שבת פרק ב משנה ב ) נקרא שמן פקועות ויפלח ענין בקיעה כמו ( שיר השירים ד ג ) כפלח הרמון  {מב} מבעל שלשה שם מקום בכורים מלשון בכור ורצה לומר דבר הנקצר ראשון וכרמל כן יקרא שבלים רכים בצקלונו תרגם יונתן בקליפותיהן    {ב} וישבו מלשון שביה  {ג} גברתה אשת אדונה אחלי ענין בקשה כמו ( שמות לב יא ) ויחל משה  {ה} ספר אגרת חליפות כן יקראו הבגדים כי בהסיר האחת יחליף אחרת תחתיה  {ז} מתאנה מבקש עלילה כמו ( שופטים יד ד ) תואנה הוא מבקש  {י} מלאך שליח  {יא} והניף מלשון הנפה והרמה  {יג} אבי רצה לומר שר וקצין כהאב על הבן ואף כי הוא כענין כל שכן  {טו} ברכה מנחה כמו ( בראשית לג יא ) קח נא את ברכתי  {טז} ויפצר ענין רבוי הדברים ופתוי וימאן לא רצה  {יז} ולא יתן הוא מלשון שאלה וכן ( שמואל ב יג כו ) ולא ילך אתנו אמנון צמד זוג פרדים הם הנולדים מן הסוס והחמור  {יח} בית רמון בית עבודת זרה ששמה רמון  {יט} כברת הוא מיל וכן ( בראשית מח ז ) כברת ארץ  {כ} חשך מנע כמו ( שם כב טז ) ולא חשכת  {כא} ויפול ענין הטיה כמו ( שם כד סד ) ותפול מעל הגמל השלום בה''א השאלה  {כג} הואל רצה כמו ( לקמן ו ג ) הואל גא ולך ויפרוץ הוא הפוך מן ויפצר והיא היא ויצר וקשר כמו ( ישעיהו ח טז ) צור תעודה חריטים מין כיסים וכן ( שם ג כב ) והמטפחות והחריטים  {כה} אנה ואנה לפה ולפה    {ב} קורה עץ עב כמו ( שיר השירים א יז ) קורות בתינו ארזים  {ג} הואל רצה  {ד} ויגזרו ענין חתוך כמו ( מלכים א ג כה ) גזרו את הילד  {ו} ויקצב ענין כריתה וחתוך וכן ( שיר השירים ד ב ) כעדר הקצובות ויצף שט למעלה כמו ( דברים יא ד ) אשר הציף  {ח} פלוני מכוסה אלמוני מלשון אלם כי לא ידובר בו וכן ( שמואל א כא ג ) ואת הנערים יודעתי אל מקום פלוני אלמוני  {ט} נחתים ענין ירידה כמו ( יואל ד יא ) הנחת ה' גבוריך כי במקום מורד ירדו להסתר  {יג} איכה הוא אנה הוא כמו ( שיר השירים א ז ) איכה תרעה ואם ( פירוש למרות ) שהוא בחול''ם  {יד} כבד הרבה ויקיפו וסבבו  {יז} פקח פתח נא עתה  {כא} אבי רצה לומר רבי  {כב} האשר בה''א התימה  {כג} ויכרה עשה סעודה כמו ( איוב מ ל ) יכרו עליו חברים  {כה} דביונים צואה הזב מן היונים כי אשר יזוב ( ויקרא טו כה ) תרגומו ארי ידוב ובהם היו מדליקין האש לחסרון העצים בעבור המצור  {כז} היקב הוא גת היין  {כט} ותחביא הסתירה  {לב} הראיתם בה''א השאלה ולחצתם ענין דחק  {לג} אוחיל אקוה כמו ( איכה ג כא ) על כן אוחיל לו    {ב} השליש שר וחשוב כמו ( שמות טו ד ) ומבחר שלישיו נשען נסמך ארובות חלונות כמו ( הושע יג ג ) וכעשן מארבה הנכה הנה אתה והוא כמו הנך והה''א נוספת ודוגמתו ( שמואל א א כו ) הנצבת עמכה ומשפטו עמך  {ד} ונפלה ענין נטיה כמו ( ירמיהו לז יג ) אל הכשדים אתה נופל  {ה} בנשף בערב כמו ( ישעיהו ה יא ) מאחרי בנשף  {ט} מחשים שותקים כמו ( לעיל ב ג ) גם אני ידעתי החשו וחכינו ענין איחור והמתנה כמו ( לקמן ט ג ) ונסתה ולא תחכה  {יג} הנם הנה הם המון ענין רבוי עם תמו נשלמו  {טו} בחפזם ענין מהירות כמו ( שמואל ב ד ד ) ויהי בחפזה לנוס    {ו} סריס שר עזבה הניחה  {ט} בנך רצה לומר מכניע לך כבן לאביו  {יא} בוש ענין איחור כמו ( שופטים ג כה ) ויחילו עד בוש  {יב} תשלח ההבער קרוי שלוח כי עשה יעשה שליחותו שהולך ממקום למקום ושורף הכל ועולליהם בניהם הקטנים תרטש ענין בקיעה כמו ( הושע יד א ) עולליהם ירוטשו  {טו} המכבר תרגם יונתן גונבא והוא מין בגד עב כי ותכסהו בשמיכה ( שופטים ד יח ) תרגומו כמו כן בגונבא  {יט} ניר כמו נר ורוצה לומר מלך המאיר כנר    {א} פך שם כלי מיוחד לשמן  {ג} תחכה תמתין ותאחר כמו ( לעיל ז ט ) וחכינו עד אור הבקר  {י} בחלק הנחלה יקרא כן כי נחלק לו  {יא} שיחו דברו כמו ( מלכים א יח כז ) כי שיח וכי שיג לו  {יג} גרם עצם וגרם אחד הוא כמו ( משלי כה טו ) תשבר גרם וכמו שעצמות הדבר נקרא בלשון עצם כמו שכתוב ( בראשית ז יג ) בעצם היום כמו כן נקרא בלשון גרם המעלות המדרגות  {יד} ויתקשר כן נקרא המרד כי רבים יתקשרו באגודה אחת  {טו} נפשכם רצונכם כמו ( דברים כג כה ) ואכלת ענבים כנפשך פליט שום שארית וכן ( ירמיהו מב וז ) שריד ופליט  {יז} והצופה הוא העומד במקום גבוה להביט למרחוק שפעת מלשון שפע וריבוי וכמו ( ישעיהו ס ו ) שפעת גמלים תכסך רכב רוכב סוס  {יח} סוב מלשון סבוב עד הם עד אליהם  {כא} בחלקת בנחלת שדה  {כה} שלשה ענין שר כמו ( שמות טו ד ) ומבחר שלישיו שא הגבה אותו צמדים חבורים יחד כמו ( במדבר יט טו ) צמיד פתיל נשא עליו העמיס עליו המשא הנבואה  {כו} אמש יאמר על הלילה העבר כמו ( בראשית לא מב ) ויוכח אמש  {ל} בפוך הוא כחול שחור וכן ( ירמיהו ד ל ) כי תקרעי בפוך עיניך ותיטב ענין תקון כמו ( שם ב לג ) מה תיטבי דרכך ותשקף ראתה והביטה  {לב} סריסים שרים  {לג} שמטוה ענין הזזה מן המקום כמו ( שמואל ב ו ו ) שמטו הבקר ויז מלשון הזיה ונטיפה  {לה} הגלגלת הראש  {לז} כדומן כזבל כמו ( ירמיהו ח ב ) לדומן על פני האדמה    {א} האמנים כן יקראו מגדלי הילדים כמו ( ישעיהו ס ד ) על צד תאמנה  {ב} והנשק כלי המלחמה כמו ( שם כב ח ) נשק בית היער  {ז} בדודים כעין קדירות וכן ( שמואל א ב יד ) והכה בכיור או בדוד  {ח} צבורים קבוצים כמו ( בראשית מא מט ) ויצבור יוסף  {י} אפוא תרגם יונתן כען והוא תרגום של 'עתה'  {יא} ומידעיו קרוביו כמו ( רות ב א ) מודע לאישה וכהניו כהני הבעל שריד שארית  {יב} בית עקד הרועים בית שהרועים גתזים בו הצאן ולפי שהדרך לעקדם ולקושרם בעת הגזיזה קרוי עקד מלשון ( בראשית כב ט ) ויעקוד את יצחק  {טז} בקנאתי ענין נקימה כמו ( במדבר כה יא ) בקנאו את קנאתי  {יט} אל יפקד אל יחסר כמו ( שם לא מט ) ולא נפקד ממנו איש בעקבה תרגם יונתן בחוכמא וכן ( בראשית כז לו ) ויעקבני זה פעמים  {כ} קדשו הזמינו עצרה אסיפה וקבוץ כמו ( ירמיהו ט א ) עצרת בוגדים  {כב} המלתחה הוא מקום גנוזת כריכי מלבושי כהני הבעל והוא הפוך מן ( איוב לח ט ) וערפל חתולתו וכן תרגם יונתן קומטריא ובמשנה ( כלים פרק טז משנה ז ) כסוי קמטרא טהור  {כג} חפשו חקרו כמו ( איכה ג מ ) נחפשה דרכינו  {כה} לרצים הרצים רגלי לפני מרכבתו ולשלשים ולשרים  {כו} וישרפוה כל אחת ואחת  {כז} ויתצו מלשון נתיצה ושבירה למוצאות להפנות שם לגדולים  {לב} לקצות להכרית כמו ( דברים כה יב ) וקצותה את כפה    {ד} לכרי כמו לכרים ויקראו כן השרים על דרך השאלה וכמו שכתוב ( ישעיהו לד ו ) מדם כרים ועתודים  {ו} מסח מלשון היסח הדעת  {ז} הידות החלקים כמו ( בראשית מז כד ) וארבע הידות  {ח} והקפתם וסבבתם השדרות כמו הסדרות בסמ''ך והוא מלשון סדור ועריכה וכמו שהחיל המסודר יקראו מערכת כמו כן יקראו סדרות  {י} השלטים כעין מגינים  {יא} מכתף מצד  {יב} הנזר הכתר העדות מלשון עדי וקשוט או על הספר תורה יאמר  {יח} ויתצהו מלשון נתיצה ושבירה היטב רוצה לומר בחוזק וכן ( דברים ט כא ) טחון היטב מתן כך שמו  {כ} שקטה נחה    {ג} הורהו למדהו כמו ( ישעיהו כח ט ) את מי יורה דעה  {ז} בדק מקום השבר והרעוע יקרא בדק כי מהצורך לבדוק ולחפש אחריו כמו ( יחזקאל כז ט ) מחזיקי בדקך  {ט} ויאותו נתרצו כמו ( בראשית לד טו ) בזאת נאות לכם  {י} ארון ארגז ויקב עשה נקב ולתוספת ביאור אמר חור כי חור הוא נקב שומרי הסף שומרי מזתות השערים כי סף הוא מזוזה וכן תרגם יונתן אמרכליא והאמרכלים היו שבעה לשבעה שערי העזרה  {יא} ויצורו מלשון צורה וימנו מלשון מנין ומספר  {יב} המתכן המנוי כמו ( שמות ה ח ) מתכונת הלבנים על ידי אל ידי לחרשי לאומני  {יג} ולחוצבי לכורתי  {יד} ספות שם כלים עשוים כצורת כדים כי תרגם יונתן קולין וכן וכדה על שכמה ( בראשית כד מה ) תרגם אונקלוס וקולתה מזמרות כלי זמר מזרקות ספלים לזרוק מהם דם הקרבנות    {ד} ויחל ויתפלל לחץ דחק  {ה} שלשום יום השלישי שלפני היום  {ז} לדוש מלשון דישה וכתישה  {יז} ירה ויור ענין השלכת חצים  {כג} ויחן מלשון חנינה וחמלה ולא אבה ולא רצה    {ו} על בנים בעבור בנים  {ט} החוח מין קוץ ותרמוס מלשון רמיסה ודריכה  {י} ונשאך לבך ענין התרוממות וגאוה תתגרה ענין התחלת הריב  {יד} התערובות מלשון ערבון ומשכון  {כו} מורה מלשון תמורה וחלוף ואפס הוא כענין לא  {כז} למחות מלשון מחיה ומחיקה    {א} עזריה הוא עוזיהו האמור בדברי הימים ( ב כו א ג ) ולמטה ( פסוקים ל לב לד )  {י} קבל עם תרגום של 'נגד' הוא 'קבל'  {יג} ירח חדש על שהוא נמנה במהלך הירח  {יט} ידיו כח ידיו להחזיק מלשון חזק  {כה} שלישו שר שלו  {כט} אבל בית מעכה כן שם העיר הגלילה ארץ הגליל  {לז} החל התחיל להשליח לגרות ולהסית כמו ( שמות ח יז ) הנני משליח בך    {ג} הוריש גירש  {ה} ויצרו מלשון מצור  {ו} וינשל ענין השלכה כמו ( דברים ז א ) ונשל גוים רבים  {ח} בית ה' בבית ה'  {טו} לבקר לדרוש כמו ( ויקרא יג לו ) לא יבקר הכהן  {יז} ויקצץ ענין כריתה המכונות מלשון כן ובסיס הכיור כעין דוד גדול עשוי לרחצה הים עשוי כגיגית גדולה מרצפת ענין הצעת אבנים בקרקע  {יח} מוסך מלשון סכך    {ד} ויעצרהו עכבו ומנעו כמו ( לעיל ד כד ) אל תעצר לי כלא ענין תפיסה כמו ( ירמיהו לב ג ) אשר כלאו צדקיהו  {ה} ויצר מלשון מצור  {ו} ויגל מלשון גלות ויושב מלשון ישיבה  {ח} הוריש גירש  {ט} ויחפאו מלשון חפוי וכסוי ורוצה לומר הסתירו כדבר המכוסה כן ראוי והגון כמו ( שופטים יב ו ) ולא יכין לדבר כן  {יב} הגלולים מלשון גלל וצואה והם העבודת גלולים  {יד} ערפם הוא אחורי הראש  {טו} כהם כמו הם  {טז} מסכה ענין יציקת מתכת כמו ( ישעיהו מ יט ) הפסל נסך חרש  {יז} ויקסמו וגו' וינחשו ענין כשוף וניחוש  {יח} ויתאנף מלשון אף וחימה כמו ( מלכים א ח מו ) ואנפת בם  {כ} ויענם מלשון עינוי שוסים בוזזים כמו ( שמואל א כג א ) והמה שוסים  {כז} ויורם ענין למוד כמו ( ישע' כח ) יורה דעה  {לו} נטויה המשיל לגבור הנוטה זרועו במלחמה    {ד} וכתת ענין כתישה כמו ( שם ב ד ) וכתתו חרבותם  {ט} ויצר מלשון מצור  {יא} וינחם הניחם  {יג} הבצרות מלשון מבצר ויתפשם לכדם  {טו} בית ה' בבית ה'  {טז} קצץ כרת וקלף האומנות מפתני הבית וכן תרגם יונתן סקופיא  {יז} כבד ענין רבוי בתעלת הברכה הברכה היא מקום בנוי באבנים ובסיד ושם מתכנסים המים והתעלה היא החפירה הסמוך לה ובעת הצורך ממשיכים לה אמת המים מן הבריכה וכן ( שם ז ג ) אל קצה תעלת הבריכה במסלת בדרך הכבושה  {כא} משענת ענין סמיכה הקנה המטה הרצוץ השבור ומרוסס כמו ( עמוס ד א ) הרוצצות אביונים ונקבה מלשון נקב וחור  {כג} התערב מלשון ערבון ומשכון כי כששנים חלוקים בדבר מה וכל אחד מחייב עצמו בממון באם לא יהיה כדבריו הדרך הוא שכל אחד נותן ערבון להיות בטוח ומקויים  {כד} פחת ענין שררה  {כה} המבלעדי ענינו כמו זולת  {כז} העל כמו האל חוריהם מלשון חור ונקב ורצה לומר צואה היוצאת מנקב פי הטבעת שיניהם הוא מי רגלים והוא קרוב מלשון שתן  {כט} ישיא ענין הסתה ופתוי כמו ( בראשית ג יג ) הנחש השיאני  {לא} ברכה ענינו מנחה ותשורת שלום כמו ( שם לג יא ) קח נא את ברכתי  {לב} ותירוש ענבי היין זית יצהר זיתים המושכין שמן יסית מלשון הסתה ופיתוי  {לד} הנע מלשון נע ועוה מלשון עוות ועקום  {לו} והחרישו שתקו    {ג} ותוכחה מלשון ויכוח וברור דברים ונאצה ענין בזיון כמו ( שמואל א ב וז ) כי נאצו האנשים משבר הוא מקום מושב היולדות וכן ( הושע יג יג ) במשבר בנים  {ד} אולי הלואי כמו ( שמואל ב טז יב ) אולי יראה ה' בעיני והוכיח נתווכח  {ו} גדפו חרפו  {ז} רוח רצון כמו ( יחזקאל א יב ) אל אשר יהיה שמה הרוח ללכת  {י} ישיאך יסית ויפתה אותך  {טז} פקח פתח כמו ( זכריה יב ד ) אפקח את עיני  {כג} כרמלו מקום שדות וכרמים משובחים קרוי כרמל  {כד} קרתי חפרתי אחר מקור והוא מלשון ( משלי ל יז ) יקרוה עורבי נחל שהוא ענין נקב ובקוע זרים שוטפים כמו ( חבקוק ג י ) זרם מים עבר ואחריב מלשון חורב ויובש פעמי רגלי יאור ענין נהר ונחל מצור ענין חתק והוא מלשון צור  {כה} להשות מלשון שאיה ושממון כמו ( איוב ל ג ) אמש שואה ומשואה גלים הוא כענין תל נצים פרחים כמו ( שיר השירים ז יג ) הנצו הרמונים  {כו} חתו נשברו ושדפה מלשון ( מלכים א ח ל ) שדפון ירקון והוא לקות הזרע  {כז} התרגזך ענין תנועת חרדת המהירות וכן ( ישעיהו כג יא ) הרגוז ממלכות  {כח} ושאננך הוא מלשון שאון והמייה חחי הוא הטבעת המושם בפי הבהמה שעסקיה רעים למושכה על ידו וכן ( יחזקאל כט ד ) ונתתי חחים בלחייך ומתגי הוא כעין רסן כמו ( משלי כו ג ) מתג לחמור  {כט} ספיח הוא הצומח מהגרעין הנופל מאליו כמו ( ויקרא כה ה ) ספיח קצירך סחיש ענינו ספיחי ספיחים או ספיחי האילנות ואין לו דומה  {לב} יורה ישליך ולא יקדמנה לא יערוך לפניה כי התרגום של 'לפני' הוא 'קדם' וכן ( מיכה ו ו ) במה אקדם ה' סללה הוא צבור העפר ששופכין מול העיר ועולים בה להלחם וכן ( ירמיהו ו ו ) ושפכו על ירושלים סוללה  {לד} וגנותי מלשון הגנה    {ב} הקיר הכותל  {ג} אנה הוא ענין לשון בקשה נא עתה  {ד} התיכונה האמצעית  {ז} דבלת תאנים הם התאנים הנדרסים יחד השחין מין נגע שנחלה על ידה וכן ( שמות ט ט ) לשחין פורח אבעבועות ויחי ענין רפואה כמו ( יהושע ה ח ) עד חיותם  {ח} מה אות מלת 'מה' יורה על גודל הדבר וחשיבותו כמו ( תהלים ח ט ) מה אדיר שמך אות מופת  {יג} נכתה ענין אוצר נחמד וכן ( בראשית לז כה ) נכאת וצרי שרוצה לומר דברים נחמדים  {יד} ומאין מאוזה מקום  {יח} סריסים שרים וממונים  {כ} הברכה בנין אבנים על אסיפת המים התעלה חפירה למים    {ב} הוריש גירש  {ג} צבא השמים כוכבים ומזלות  {ח} להניד מלשון נדידה  {ט} ויתעם מלשון תועה  {יב} תצלנה ענין תנועות הרעדה כמו ( חבקוק ג טז ) צללו שפתי  {יג} קו חבל ומחיתי מלשון מחיה ומחיקה ורוצה לומר אקנח הצלחת הוא כעין קדירה כמו ( דברי הימים ב לה יג ) ובדודים ובצלחת  {יד} ונטשתי ועזבתי ולמשסה ענין דריכה ורמיסה כמו ( ישעיהו מב כד ) מי נתן למשיסה יעקב  {יח} בגן עזא כך שם הגן  {כג} ויקשרו ענין מרד    {ד} ויתם מלשון תם והשלמה שומרי הסף הם השוערים  {ה} על יד ביד בדק הבית רעוע הבית על שם שבודקים ומחפשים אחר מקום השבור והרעוע  {ו} ואבני מחצב אבנים הנכרתים ממקום גדולם  {ח} על שפן אל שפן  {ט} התיכו ענין הצקה שעל ידי האור כמו ( יחזקאל כב כב ) כהתוך כסף  {יג} נצתה מלשון הצתה והבערה  {יז} תכבה מלשון כבוי  {יט} רך לבבך הוא ההפוך מקשה הלב ותכנע מלשון הכנעה לשמה מלשון שממה  {כ} אוספך ענין מיתה כמו ( במדבר כ כד ) יאסף אהרן ונאספת ענין הכנסה כמו ( שופטים יט יח ) ואין איש מאסף אותו    {ד} שומרי הסף השוערים בשדמות קדרון במישור הסמוך לנחל קדרון  {ה} והשבית ענין בטול הכמרים הם כהני עבודה זרה הלובשים שחורים וכן ( הושע י ה ) וכמריו עליו יגילו  {ז} ויתץ מלשון נתיצה הקדשים דבר המובדל מן האדם ואף בעבור הטומאה והאיסור נקרא בלשון קודש וכן ( דברים כב ט ) פן תקדש המלאה  {יא} וישבת ענין בטול נתן מלך כך שמו בפרורים ירעשו מגרשות ( יחזקאל כז כח ) תרגום ירושלמי פרוריא ובדברי רבותינו ז''ל ( כתובות נד א ) בבל וכל פרורהא  {יב} נתץ שבר וכתת  {יז} הציון הוא סימן מצבת מת וכן ( יחזקאל לט טו ) ובנה אצלו ציון הלז הזה  {יח} ינע מלשון תנועה  {כד} התרפים הם העשויים בצורת אדם ומגידים עתידות על ידי כישוף בער פנה מן הארץ הקים מלשון קיום בית ה' בבית ה'  {כה} מאודו עשרו כמו ( דברים ו ה ) ובכל מאדך  {כט} נכה תרגם יונתן חגירא והוא מענין שבירה וכן ( שמואל ב ד ד ) בן נכה רגלים על נהר סמוך לנהר  {לג} ויאסרהו קשרו  {לד} ויסב ויסבב  {לה} נגש דחק וכפה    {ב} גדודי חיילי צבא  {יד} זולת רק  {טו} אילי הם השרים הגדולים והחזקים כי הוא ענין חוזק רב כמו ( בראשית לא כט ) יש לאל ידי  {יז} תחתיו במקומו    {א} ויחן מלשון חניה  {ה} נפצו נתפזרו  {ו} ויתפשו אחזו בחזקה  {ז} בנחשתים בשלשלאות נחושת  {י} נתצו שברו וכתתו  {יא} הנופלים הם היוצאים מעצמן למסור עצמן ולשכון בינותם וכן ( ירמיהו לז יג ) אל הכשדים אתה נופל ההמון העם הרב  {יב} לכורמים לעבוד הכרמים וליוגבים ענין בורות כמו ( לעיל ג טז ) עשה הנחל הזה גבים גבים ורוצה לומר לעבוד השדות בחפירות ובורות או הוא כמו ליוקבים מלשון יקב היין כי גיכ''ק מתחלף ורוצה לומר לדרוך ולהמשיך היין אל היקב  {יג} בית ה' בבית ה' המכונות הם כני ובסיסי הכיורות ים כעין גיגית גדולה עשויה לרחוץ בה  {יד} הסירות הקדרות היעים המכבדות והמגרפות עשויים לגרוף בהם הדשן המזמרות כלי זמר הכפות הבזיכים  {טו} המחתות כלים לחתות בהן האש המזרקות הספלים  {יז} ושבכה עשויה היא כרשת ורמונים עשויים מנחושת  {יח} כהן הראש זה כהן גדול משנה שני לו זה הסגן שומרי הסף הם השוערים כי מזוזת השער יקרא סף כמו ( יחזקאל מ ז ) וסף השער  {יט} סריס שר פקיד ממונה המצבא מלשון צבא  {כ} על מלך אל מלך  {כב} ויפקד מענין מנוי וגזברות  {כג} החילים צבאות עם  {כז} נשא הגביה והרים מבית כלא מבית המאסר כמו ( ישעיהו מב כב ) ובבתי כלאים החבאו  {כח} מעל ממעל  {כט} ושנא כמו ושנה בה''א והוא מענין חלוף ותמורה כלאו מאסרו  {ל} וארחתו הוא ענין פרס קבוע וכן ( ירמיהו מ ה ) ארחה ומשאת  