      {א} קהלת הוא ענין קבוץ ואסיפה כמו קהלת יעקב ( דברים לג ד ) והמלך שלמה היה נקרא כן על שהקהיל הדעות המנגדות לצרף וללבן הצודק מהבלתי צודק  {ב} הבל ענינו דבר שאין בו ממש והוא מושאל מלשון הבל פה המוזכר בדברי רז''ל וכן וילכו אחרי ההבל ( ירמיה ב ה )  {ג} יתרון מלשון מותר וריוח תחת השמש במקום השמש  {ה} ובא ענין שקיעה כמו כי בא השמש ( בראשית כח י ) שואף ענין ההבטה והתאוה אל הדבר כמו כעבד ישאף צל ( איוב ז ב )  {ו} הרוח ענינו רצון כמו הנני נותן בו רוח ( ישעיה לז ז )  {ח} הדברים הענינים כמו על דבר הכסף ( בראשית מג יח )  {ט} כל חדש שום חדש וכן לא תעשה כל מלאכה ( שמות כ י )  {י} לעולמים כמו בעולמים והלמ''ד במקום הבי''ת וכן כתוב בוחר אתה לבן ישי ( ש''א כ ל ) ומשפטו בבן ישי ומלת עולמים יורה על זמנים רבים כמו ועבדו לעולם ( שמות כא ו )  {יב} הייתי דבר ההוה נופל בו לשון עבר ולשון עתיד כמו שנאמר והלכו בניו וגו' ככה יעשה איוב ( איוב א ה )  {יג} ונתתי ושמתי בדברי רז''ל נתן בו עיניו ( שבת לד ) ולתור ענין חפוש ובקור כמו לתור את הארץ ( במדבר יד לו ) ענין רע דבר רע ובדברי רז''ל יש הרבה נתן ענינו עזיבה כמו ולא נתן סיחון ( שם כא כג ) לענות מלשון עינוי ויסורים  {יד} ורעות ענין שבירה כמו תרועם בשבט ברזל ( תהלים ב ט ) רוח רצון  {טו} מעות ענין קלקול והשחתה כמו ודרך רשעים יעות ( שם קמו ט ) להמנות מלשון מנין ומספר  {טז} ראה הוא מושאל על הבנת הדבר וכן ראה דבריך טובים ( ש''ב טו ג )  {יז} הוללות ענין שיעמום וערבוב הדעת כמו ושופטים יהולל ( איוב יב וז ) ושכלות כמו וסכלות בסמ''ך והוא ענין שטות רעיון ענין שברון כמו שנאמר למעלה ורעות רוח    {א} לכה הוא ענין זרוז כמו ועתה לכו ונהרגוהו ( בראשית לז כ ) ויוסף הלא בא אליהם נא עתה אנסכה מלשון נסיון ובחינה ורוצה לומר אנסה אותך כמו למה אככה ( ש''ב ב כב ) ופירושו אכה אותך  {ב} מהולל ענין שיעמום  {ג} תרתי ענין חיפוש ובקור כמו ולתור בחכמה ( לעיל א יג )  {ה} גנות מקום זרוע ירקות ופרחים ופרדסים מקום נטוע אילנות בעלי פרי  {ו} ברכות מקום בנוי באבנים ובסיד ושם מתכנסים המים וכן בתעלת הברכה ( מ''ב יח יז )  {ח} וסגולת כן יקרא דבר נחמד הגנוז באוצר וכן והייתם לי סגולה ( שמות יט ה ) עשיתי תכנתי והכנתי כמו ובן הבקר אשר עשה ( בראשית יח ח ) שרים משוררים זכרים ושרות משוררות נקבות שדה מרכבה מוקפת מחיצה ממעל דומה לתיבה ובדברי רז''ל שידה תיבה ומגדל ( שבת קכ )  {ט} עמדה נתקיימה וכן לשמור את בריתו לעמדה ( יחזקאל יז יד )  {י} אצלתי ענין הפרשה והבדלה כמו ואצלתי מן הרוח ( במדבר יא יז )  {יא} ופניתי מלשון הפנה וסבוב ורעות ענין שבירה רוח רצון יתרון מותר וריוח תחת במקום  {יב} והוללות שיעמום וסכלות שטות  {יד} שמקרה מאורע  {טו} ולמה על מה רוצה לומר מה תועלת  {כא} ובכשרון ענין יושר  {כב} הוה מלשון הויה וברעיון ובשברון  {כה} יחוש הוא מלשון חשש הידוע בדברי רז''ל  {כו} ורעות רוח שבר רצון    {א} חפץ ענינו כמו רצון  {ב} לטעת מלשון נטיעה  {ד} רקוד ענין דילוג וקפיצה של שמחה  {ה} כנוס ענין אסיפה וקבוץ לחבוק הוא סביבת הזרוע בגוף בעבור אהבה  {ז} לחשות ענין שתיקה כמו ויחשו גליהם ( תהלים קז כט )  {י} נתן ענין מסירה לענות מלשון עינוי ויסורים  {יא} מבלי ענינו כמו מלבד  {יג} מתת מלשון מתנה  {יז} חפץ רצון  {יח} על דברת על ענין כמו על דבר הכסף ( בראשית מג יח ) ולפי שהוא דבוק אל בני האדם לזה אמר דברת כמו עזי וזמרת יה ( שמות טו ב ) לברם מלשון ברור דבר ובחינה  {יט} ומותר מלשון יתרון אין ענינו כמו לא יש כי אם    {א} ושבתי מלשון השבה והחזרה העשוקים ענין ערור ותגר כמו והיית אך עשוק וגזול ( דברים כח ) מנחם מלשון תנחומין  {ב} עדנה עדיין  {ג} עדן עדיין  {ד} כשרון ענין יושר כי היא אשר היא  {ה} חובק ענין סבוב היד בדבר מה  {ו} כף כף היד נחת מלשון מנוחה חפנים כן יקראו כפות הידים הדבקות זה בזה  {ט} שכר ענין ריוח  {י} ואילו האחד ואוי לו וכן אי לך ארץ ( לקמן י טז )  {יב} יתקפו מלשון תקיף וחוזק ואחיזה בכח רב כמו ולא יוכל לדון עם שהתקיף ממנו ( לקמן ו י ) ינתק ענין העתק וקריעה כמו וינתק את היתרים ( שופטים טז ט )  {יג} מסכן עני ורש כמו וחכמת המסכן בזויה ( לקמן ט טז ) להזהר ענינו כמו זריזות ושמירה מן הנזק  {יד} הסורים חסר האל''ף והראוי האסורים רש עני ודל  {טו} כל החיים אדם חרוץ וזריז יקרא בפי הבריות אדם חי המהלכים ענין טיול  {יז} מתת מלשון נתינה כמו ביום תת ה' ( יהושע י יב )    {א} תבהל מלשון בהלה ומהירות על פיך מלת על באה במקום הבי''ת כמו וסגרו על מסגר ( ישעיה כד כב )  {ה} אל תתן אל תעזוב כמו ולא נתן סיחון ( במדבר כא כג ) לחטיא ענין חסרון כמו ולא יחטיא ( שופטים כ טז ) בשרך כן יקראו הבנים כמו שנאמר והיו לבשר אחד ( בראשית ג כד ) ורוצה לומר בשר האב והאם נעשה אחד בהבנים המלאך שליח וחיבל ענין השחתה כמו וחובל עול מפני שמן ( ישעיה י כז )  {ו} ודברים ענינים כמו על דבר הכסף ( בראשית מג יח ) כי אלא  {ז} עושק גזל שומר ממתין כמו ואביו שמר את הדבר ( שם לז יא )  {ט} בהמון מלשון המיה ורוצה לומר מרבית אנשים שגדלה קול המייתם וכן על ההמון הזה ( דה''ב יד י )  {י} כשרון מלשון כשר וטוב  {יד} לא ישא לא יקח כמו ובתים ונשאו ( מיכה ב ב ) בעמלו הבי''ת הוא במקום מ''ם כמו והנותר בבשר ובלחם ( ויקרא ח לב )  {טו} כל עומת ענינו כמו כנגד רוצה לומר שוה ודומה וכן לעומת קלעי החצר ( שמות לח כא )  {טז} וקצף הוא הראות הכעס אל החוץ  {יח} ונכסים בה כלול זהב וכסף וכלים ומקנה וכו' וכן בנכסים רבים שובו ( יהושע כב ח ) והשליטו ענין ממשלה ויכולת ולשאת ולקחת מתת מלשון נתינה כמו ביום תת ה' ( שם י יב )  {יט} מענה ענין עדות כמו לא תענה ( שמות כא יד )    {א} ורבה גדולה כמו על כל רב ביתו ( אסתר א ח )  {ג} ורב גדול רוצה לומר מכובד הנפל כן יקרא הנולד מת  {ה} נחת רוצה לומר נחת רוח  {ז} תמלא ענינו כריתה וחתוך כמו התמלא בשכות עורו ( איוב מ לא )  {ח} נגד ענינו השואה ודמיון וכן ואלכה לנגדך ( בראשית לג יב )  {י} שהתקיף ענין חוזק ואלמות כמו אם יתקפו האחד ( לעיל ד יב )    {ו} הסירים ענפי קוצים כמו עד סירים סבוכים ( נחום א י ) הסיר כן יקרא קדרה של נחשת כמו והיה כל סיר ( זכריה יד כא ) ואמר בלשון הנופל על הלשון  {ז} העושק ענין קנתור וערעור כמו את כל העשוקים ( לעיל ד א ) יהולל ענין ערבוב הדעת כמו ושופטים יהולל ( איוב יב יז ) לב מתנה רוצה לומר לב חכמה שהיא מתנה לאדם מאת המקום כמו שנאמר כי ה' יתן חכמה ( משלי ב ו )  {ח} רוח ענינו רוגז כמו הניחו את רוחי ( זכריה ו ח ) מגבה רוח ענין גאוה יתירה  {ט} אל תבהל אל תמהר  {יג} עותו ענין קלקול  {יד} על דברת בעבור כמו על דבר הכסף ( בראשית מג יח )  {טז} תשומם מלשון שממון  {יז} תרשע ענין חרדה ובלבול כמו ובכל אשר יפנה ירשיע ( ש''א יד )  {יח} תנח מלשון הנחה ועזיבה  {כג} נסיתי מלשון נסיון  {כה} ולתור ענין חפוש ובקור וחשבון מלשון מחשבה וכן כי אין מעשה וחשבון ( לקמן ט י ) כסל מלשון כסיל והסכלות שטות הוללות שעמום  {כו} מצודים שם כלי מכלי הציידים וכן במצודה רעה ( שם ט יב ) וחרמים רשתות כמו יגורהו בחרמו ( חבקוק א טו ) אסורים קשורים כמו וימסו אסוריו ( שופטים טו יד )  {כז} אמרה קהלת תחסר מלת נפש ולזה אמר בלשון נקבה שעל הנפש ידבר וכאילו אמר נפש קהלת וכן ותכל דוד ( ש''א יג לט ) חשבון מחשבת בינה  {כח} עוד ענינו הרבה יותר מן הנהוג והרגיל כמו ויבך על צואריו עוד ( בראשית מו כט )    {א} פשר ענין פתרון ופירוש כמו מפשר חלמיין ( דניאל ה יב ) ועוז חוזק ישנא מלשון השתנות  {ב} ועל ואצל כמו והחונים עליו ( במדבר ב יב ) דברת מלשון דבור  {ג} בדבר רע בענין רע  {ה} ומשפט ענין מנהג כמו ומשפט הכהנים ( ש''א ב יג )  {ו} כי כאשר רעת ענינו מחשבה כמו בנתה לרעי ( תהלים קלט ב ) רבה גדולה  {ח} ברוח ברצון לכלוא מלשון בית הכלא ומאסר הרוח ענינו נשמת רוח האדם משלחת ענינו נשק וכלי זיין כמו ויעש שלח לרוב ( דהי''ב לב ה ) רשע ענינו חרדה ובלבול כמו ובכל אשר יפנה ירשיע ( ש''א יד מז )  {י} ובכן ואז כמו ובכן אבוא אל המלך ( אסתר ד טז ) וישתכחו מלשון שכחה כן ענינו אמת וראוי כמו כן בנות צלפחד דוברות ( במדבר כז ז )  {יא} פתגם ענינו כמו דבר וכן ונשמע פתגם המלך ( אסתר א כ )  {טו} ילונו ענין התחברות כמו גם אשור נלוה עמם ( תהלים פג ט )  {יז} בשל ענינו כמו בעבור וכן בשלי הסער הגדול ( יונה א יב )    {א} ולבור ולברר ועבדיהם מעשיהם כמו לכן יכיר מעבדיהם ( איוב לד כה )  {ב} כטוב כחוטא בא בשתי כפי''ן ויורה על דמיון גמור וכן כעמי כעמך ( מ''א כב ד )  {ז} לך הוא ענין זרוז כי אם  {י} תמצא תשיג ותוכל וחשבון מחשבת בינה בשאול בקבר  {יא} כי אשר המרוץ מלשון ריצה ורדיפה ופגע ענינו מכת מות כמו גש פגע בו ( ש''ב א טו ) יקרה מלשון מקרה  {יב} שנאחזים מלשון אחיזה ולכידה במצודה מלשון צייד והוא כעין רשת שצדין בו רעה רוצה לומר מכאיבה בפח הוא הרשת כהם כמותם יוקשים מלשון מוקש  {יד} מצודים כמו מצדות סלעים ( ישעיה לג טז )  {טו} מסכן עני ורש כמו ילד מסכן ( לעיל ד יג )  {יז} בנחת רוצה לומר בשפלות קול  {יח} מכלי קרב כלי מלחמה כמו המלמד ידי לקרב ( תהלים קמד א )    {א} יבאיש ענין סרחון יביע מלשון נביעה רוקח מעורב בבשמים כמו רוקח מרקחת ( שמות ל כה ) יקר ענין חשיבות כמו אבנים יקרות ( מ''א ז ט )  {ד} רוח ענינו כעס וחימה כמו ינחל רוח ( משלי יא כט ) תנח ענין עזיבה מרפא מלשון רפיון יניח מלשון הנחה  {ו} הסכל הכסיל במרומים מלשון מרום וגובה רבים רוצה לומר גדולים בשפל מקום נמוך  {ח} חופר כורה גומץ גומא ובור ואין לו חבר ומענינו יובן פתרונו ופורץ ענין הריסה גדר כותל אבנים ישכנו מלשון נשיכה ונכיתה  {ט} מסיע מלשון הסעה ועקירה ממקומם כמו ויסיעו אבנים גדולות ( מ''א ה יא ) יעצב מלשון עצבון בוקע ענין חתוך יסכן מלשון סכנה  {י} קהה ענינו עכירות וחושך כמו והנה כהה הנגע ( ויקרא יג נו ) ובאה הקו''ף במקום הכ''ף כי גיכ''ק מתחלף קלקל ענין לטישה וזכוך כמו קלקל בחצים ( יחזקאל כא כו ) והוא מלשון נחושת קלל ( שם א ) וחילים אנשי חיל יוצאי מלחמה ויתרון מלשון יתר ומרובה הכשיר ענין ישר וטוב  {יא} ישוך מלשון נשיכה לחש הם דברים ידועים ידבר על הנחש שלא ישך ועל שהדרך לאומרו בשפלות קול לכן יקרא לחש לבעל הלשון זה המלשין ומדבר לשון הרע  {יב} תבלענו ענין השחתה כמו בלע ה' ( איכה ב ב )  {טו} תיגענו מלשון יגיעה  {טז} אי לך אוי לך וכן ואי לו האחד שיפול ( לעיל ד י ) נער רוצה לומר עושה מעשה נערות  {יז} אשריך ענין שבח והלול כמו כי אשרוני בנות ( בראשית ל יג ) בן חורים כן יקראו הגדולים אנשי השם כמו ולחורים ולסגנים ( נחמיה ב טז ) בשתי מלשון שתיה  {יח} בעצלתים מלשון עצלות ורוצה לומר ידים עצלתים ולזה אמר בלשון רבים ימך ענין עניות ודלות כמו כי ימוך אחיך ( ויקרא כה כה ) המקרה התקרה המסכך על הבית ידלוף ענין הזלה וטפטוף כמו דלף טורד ( משלי כז טו )  {יט} לשחוק ענין שמחה וחדוה לחם סעודה גדולה קרוי בשם לחם וכן עבד לחם רב ( דניאל ה א ) חיים רוצה לומר בריאים כמו עד חיותם ( יהושע ה ) שרוצה לומר עד שנתרפאו ונעשו בריאים יענה מלשון עניה והשבת שאלה ואמר בלשון שאלה ומליצה ודוגמתו אענה את השמים וגו' ( הושע ב כג ) במדעך בדעתך ובמחשבתך תקלל מלשון קלות ובזיון יא ( ג ) העבים עננים יריקו ענין הזלה ושפיכה כמו שמן תורק שמך ( שה''ש א ג ) יהוא כמו יהיה או היו''ד מורה על העתיד וכאלו אמר יהיה הוא    {ד} שומר ממתין כמו ואביו שמר את הדבר ( בראשית לז יא )  {ה} אינך אין אתה כעצמים ענין סגירה וסתימה כמו ועוצם עיניו ( ישעיה לג טו )  {ו} יכשר מלשון כשר וטוב  {י} והשחרות כן יקראו ימי הנעורים שהם תחלת ימי האדם כמו השחר שהוא תחלת היום    {ג} שיזועו ענין רעד ורתת כמו והיה רק זועה ( ישעיה כח יט ) והתעותו מלשון עוות ועקום כמו ודרך רשעים יעות ( תהלים קמז ט ) החיל ענין כח הטוחנות מלשון טחינה הרואות מלשון ראיה בארובות מלשון ארובה וחלון כמו וכעשן מארובה ( הושע יג ג ) דלתים על השפתים יאמר וכן נאמר דלתי פניו מי פתח ( איוב מא ו ) וישחו ענין השפלה ונמיכה כמו ושח גבהות האדם ( ישעיה ב יז )  {ה} וחתחתים מלשון חתת ופחד ונכפלו הפ''א והעי''ן הפעל ויורה על פחד הרבה כמו אדמדם שיורה על אדמימות רב וינאץ ענין בזיון ומיאוס כמו וינאץ בזעם אפו ( איכה ב ו ) ועם כי לא נקראה האל''ף הואיל והיא כתובה השקד ענין השתדלות והתמדה כמו שיקדו ושמרו ( עזרא ח כט ) ויסתבל מלשון סבל ומשא כבד החגב מין ארבה כמו שנאמר ואת החגב למינהו ( ויקרא יא כב ) ותפר מלשון הפרה ובטול האביונה האל''ף נוספת כמו והאזניחו נהרות ( ישעיה יט ו ) והוא מלת בינה והוא כנוי לרוח בעלת הבינה או הוא ענין תאוה כמו לא אבה יבמי ( דברים כה ז )  {ו} ירתק ענינו כמו שלשלת כמו ורתוקות כסף צורף ( ישעיה מ יט ) ותרוץ מלשון רציצה ושבירה כמו וירעצו וירצוצו ( שופטים י ח ) גולת מעין כמו גולות מים ( שם א טו ) כד שם כלי כמו וכדה על שכמה ( בראשית כד מה ) המבוע מעין הנובע ונרוץ מלשון ריצה ורדיפה הגלגל גלגולת הראש  {ז} על הארץ אל הארץ  {ח} הקהלת ענין אסיפה וקבוץ כמו קהלת יעקב ( דברים לג ד )  {ט} ואזן מלשון האזנה ושמיעה כמו האזינו השמים ( שם לב א ) והוא מלשון אוזן תיקן עשה וחבר  {יא} כדרבנות הוא כעין מחט תחוב בראש מלמד הבקר לכוון אותם לחרישה כמו להצב הדרבן ( ש''א יג כא ) וכמשמרות וכמו וכמסמרות בסמ''ך והוא מלשו מסמר ויתד נטועים מלשון נטיעה אספות מלשון אסיפה וקבוץ  {יב} ולהג אין לו דומה ולפי ענינו פתרונו ענין התעסקות הלמוד וכן תרגומו ולמעסק בפתגמי אורייתא ובפייט של ראש השנה בלהג מלהגים ובלשון ישמעאל הוא כמו קריאה בשר כן יקרא האדם וכמו שנאמר יבוא כל בשר להשתחות לפני אמר ה' ( ישעיה סו כג )  