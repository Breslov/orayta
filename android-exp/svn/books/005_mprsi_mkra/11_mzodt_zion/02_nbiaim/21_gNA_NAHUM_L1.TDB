      {א} האלקושי שם עיר אלקוש  {ב} קנוא ענין כעס כמו הם קנאוני בלא אל ( דברים לב ) ונוטר ענין שמירת איבה כמו לא תקום ולא תטור ( ויקרא יט )  {ג} בסופה כן יקרא רוח החזק ובשערה כמו בסערה בסמ''ך וגם הוא רוח חזק אבק עפר דק  {ד} גוער ענין צעקת נזיפה החריב ענין יובש כמו חרבו המים ( בראשית ח ) אמלל ענין כריתה כמו כי אמלל אני ( תהלים ו ) לבנון שם יער  {ה} התמוגגו מל' המגה והמסה ותשא ענין שרפה כמו שאו משאת ( ירמיה ו )  {ו} נתכה ענין התכה ושפיכה כמו ותתך חמתי ( שם מד ) והצורים מל' צור וסלע נתצו מל' נתיצה ושבירה  {ז} למעוז ענין חוזק חוסי ענין בטחון  {ח} ובשטף ענין מריצת המים כמו כנחל שוטף ( שם מז )  {י} סירים מין קוצים כמו כקול הסירים ( קהלת ז ) סבוכים ענין אחיזה וקליעה וכן סבכי היער ( ישעיה י ) וכסבאם סבואים ענין שתיית משקים המשכרים כמו ונסבאה שכר ( שם כו ) אכלו נאכלו ר''ל נשרפו מלא ענין השלמה ר''ל נשלם בשולו  {יא} בליעל בלי עול שמים ר''ל רשע  {יב} שלמים מל' שלום וכן נגוזו הוי''ו היא במקום אעפ''כ וכן הנמלים עם לא עז ויכינו בקיץ לחמם ( משלי ל ) נגוזו מל' גזוזה וכריתה וענתך מל' עינוי וצער  {יג} מטהו ענינו בדי העול כמו מוסרות ומוטות ( ירמיה נז ) ומוסרותיך הם קשורי רצועי העול אנתק ענין ההעתק ממקומו  {יד} קלות מל' קל    {ב} עלה ענין סלוק כמו אל תעלני ( תהלים קב ) מפיץ מל' הפצה ופזור נצור ענין שמירה כמו נוצר תאנה ( משלי כז ) מצורה ערי מבצר כמו ויבן ערי מצורה ( ד''ה ב יד ) צפה ענין הבטה כמו עמדי וצפי ( ירמיה מח ) אמץ ענין חוזק  {ג} שב ענין השקט ומרגוע כמו בשובה ונחת ( ישעיה ל ) גאון ענין רוממות וממשלה בקקום בוקקים ענין ריקות כמו גפן בוקק ( הושע י ) וזמוריהם כן יקראו ענפי הגפן כמו ויכרתו משם זמורה ( במדבר יג )  {ד} גבוריהו גבוריו מאדם מל' אודם מתלעים ל' תולעת שני והיא צבע אדומה פלדות מל' לפיד אש בדרך ההפוך והוא העץ שהשלהבת נאחז בו והברושים ר''ל מקלות מאילני ברוש הרעלו ענינו סם הממית ודוגמתו יין תרעלה ( תהלים ס ) המטמטם את הלב מרוע תכונתו והוא מל' ערל בדרך ההפך שהוא ענין אוטם כמו ערלה אזנם ( ירמיה ו )  {ה} יתהוללו ענין שטות ושגעון כמו ויתהולל בידם ( ש''א כג ) כי מרוב המרוצה נראה כמשתגעים הרכב ר''ל אנשי הרכב ישתקשקון ענין השמעת קול כמו והשיקו היקבים ( יואל ב ) ירוצצו מלשון ריצה ורדיפה  {ו} אדיריו גבוריו והוכן מלשון הכנה הסוכך מל' סכך ומכסה  {ז} נמוג מל' המגה והמסה ואמר בדרך שאלה  {ח} והוצב ר''ל דבר הנצב במקום אחד מבלי רגילות התנועה וההליכה גלתה מל' גלוי הועלתה מל' עליה ואמהותיה שפחותיה מנהגות מל' הנהגה והבאה מתופפות מל' תוף והוא שם כלי נגון  {ט} כברכת הוא מקום בנוי באבנים ובסיד ושם מתכנסים המים כמו בתעלת הברכה ( מלכים ב יח ) מימי ר''ל מימים רבים נסים בורחים מפנה מל' הפנה וסבוב  {י} בוזו מל' בזה ושלל קצה סוף לתכונה מל' הכנה כבד מל' כבוד או הוא ענין טיאוט וגריפה כמו התכבד כילק ( לקמן ג )  {יא} בוקה ומבוקה ענין ריקות כמו גפן בוקק ( הושע י ) וכפל המלה לחוזק הענין ומבולקה ענין כריתה כמו ובולקה ועוה פניה ( ישעיה כד ) ופיק ענין כשלון כמו ולא יפיק ( ירמיה י ) פארור קדרה כמו ובשלו בפרור ( במדבר יא )  {יב} מעון מדור לכפירים לביא שם משמות האריה גור כן יקרא האריה הקטן וכן גור אריה יהודה ( בראשית מ''ט )  {יג} בדי בהרבות כמו בדי שופר ( איוב ל''ט ) ומחנק מלשון חנק חוריו מלשון חור ונקב היא המערה אשר יסתר שם האריה ומעונותיו מלשון מעון ומדור  {יד} והבערתי ענין שריפה רכבה קבוצת המרכבות מלאככה מל' מלאך ושליח    {א} הוי כמו אוי כחש שקר פרק ענין השבר כמו ופרסיהן יפרק ( זכריה י''א ) ימיש ענין הסרה כמו לא ימיש עמוד הענן ( שמות י''ג )  {ב} שוט שבט ושרביט כמו שוט לסוס ( משלי כ''ו ) אופן גלגל המרכבה דוהר כן יקרא דליגת וקפיצת הסוס כמו מדהרות דהרות אביריו ( שופטים ה' ) מרקדה מלשון רקוד וקפיצה  {ג} פרש כן יקרא הרגיל לרכוב על הסוס ולהב כן יקרא ברזל החרב כי כשהיא מלוטשת מברקת כלהב אש וכן ולהב חניתו ( ש''א י''ז ) וברק כן יקרא ברול החנית כי הוא מבריק כברק כאשר ילטשו וכן ברק חרבי ( דברים ל''ב ) וכובד ענין רבוי כמו בעם כבד ( במדבר כ' ) פגר כן יקרא גוף ההרוג לגויה לגוף כמו גוית שאול ( ש''א ל''א )  {ה} וגליתי מלשון גלוי שוליך הוא תחתית הבגד כמו על שולי המעיל ( שמות כ''ה ) מערך גלויך וכן עריה בושת ( מיכה א' ) קלונך מלשון קלון ובזיון  {ו} שקוצים מלשון שקץ ומאוס ונבלתיך ענין כיעור ומגונה כמו אגלה את נבלותה ( הושע ב' ) כראי ענין טנוף ולכלוך וכן מוראה ונגאלה ( צפניה ג' )  {ז} ידוד מלשון נדידה שדדה ענין עושק ינוד מלשון נדידה והנעה מאין מאיזה מקום  {ח} התיטבי מלשון טוב מנוא נוא היא אלכסנדריא כן ת''י אמון כמו המון והוא ענין עם רב וכן ואת יתר האמון ( ירמיה כ''ב ) ביאורים כן יקראו החפירות המושכות מים חיל הוא החומה הנמוכה שלפני הגבוה וכן ויאבל חיל וחומה ( איכה ב' )  {ט} עצמה ענין חוזק פוט ולובים שמות אומות  {י} עולליה בנים הקטנים ירטשו ענין בקיעה כמו וקשתות נערים תרטשנה ( ישעיה י''ג ) ידו ענין השלכה כמו ואל עמי ידו גורל ( יואל ד ) רתקו ענין שלשלאות כמו עשה הרתוק ( יחזקאל ז ) ור''ל קשרו בשלשלאות בזקים גם הוא ענין שלשלאות כמו לאסור מלכיהם בזיקים ( תהלים קמט ) ועם כי אמר רתקו אמר גם בזקים לתוספת ביאור וכן מסעף פארה ( ישעיה י )  {יא} נעלמה מל' העלם מעוז ענין חוזק  {יב} עם בכורים כמו ובכורים וכן אדמוני עם יפה עינים ( ש''א טו ) ור''ל ויפה עינים בכורים ענין גמר הבשול כמו בכורה אותה נפשי ( מיכה ז ) ינועו מל' הנעה והנדה  {יג} בריחיך כעין מטה לנעול השערים ע''י  {יד} מצור כן יקרא העיר בעת שהגייסות צרים עליה שאבי כן יקרא לקיחת המים כמו ותשאב לכל גמליו ( בראשית כד ) ורמסי מל' רמיסה ודריכה בחומר הוא הטיט וכפל הדבר במ''ש החזיקי ענין אחיזה מלבן מל' לבינה העומדים לבנין החומה  {טו} כילק מין ארבה התכבד ענין טיאוט וגריפה לנקות ובדרו''ל מכבדים את הבית ( ברכות נה ) וכן כבוד מכל כלי חמדה ( לעיל ב )  {טז} הרבית מל' רבוי רוכליך סוחריך וכן בעיר רוכלים שמו ( יחזקאל יז ) פשט ענין פרישה ויעוף מל' עפיפה ופריחה  {יז} מנזריך מל' נזר ועטרה כמו את הנזר ( מ''ב יא ) וטפסריך ענין שררה כמו פקדו עליה טפסר ( ירמיה נא ) כגוב גובי הוא מין ארבה וכן יוצר גובי ( עמוס ז ) ור''ל מין הגדול שבארבה ודוגמתו בעדי עדיים ( יחזקאל טז ) ור''ל בהטוב והיפה שבעדים בגדרות מל' גדר וכותל קורה מל' קור וצנה נודד מל' נדידה אים איה הם  {יח} נמו מל' תנומה ושינה רועיך מנהיגיך אדיריך גבוריך נפושו הוא מל' נופש ומרגוע כמו שבת וינפש ( שמות לא )  {יט} כהה ענין עכירות וחושך כמו ככה הנגע ( ויקרא יג ) נחלה מל' חולי תקעו כף ענין ההכות כף אל כף לשמחה וכן כל העמים תקעו כף ( תהלים מז )  