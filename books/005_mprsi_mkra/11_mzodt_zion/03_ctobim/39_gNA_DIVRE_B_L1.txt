&UniqueId=1513&LastLevelIndex=2&TextSource=ר' פנחס ראובן שליט''א&ForcedBookName=מצודת ציון&CosmeticsType==726&GroupId=b39&PutNewLinesAsIs=0&SearchInTitles=0
// C:\Dev\BhOCR\Runtime files\Projects\eNA_DIVRE_B Layer 3 - 0 pages


$ דברי הימים ב - מצודת ציון



~ דברי הימים ב פרק-א

! {ט}
<b>יאמן .</b> מל' אמנה וקיום :
! {יא}
<b>יען .</b> בעבור : <b>נכסים .</b> הוא כולל למטלטלין ומקנה ושדות :
! {טו}
<b>כשקמים .</b> מין אילני תאנים :
! {טז}
<b>ומקוא .</b> התרגום לא תרגם מלת מקוא ולזה נראה כי קוא שם מקום והמ''ם הוא במקום מן : <b>במחיר .</b> ענין ערך הדבר ושויו כמו אקנה מאיתך במחיר ( ש''ב כ''ד ) :

~ דברי הימים ב פרק-ב

! {א}
<b>סבל .</b> נושא משא כמו והנושא בסבל ( נחמיה ד ) : <b>חוצב .</b> כן יקרא כריתת האבן : <b>ומנצחים .</b> מל' נצחון ונגישה :
! {ה}
<b>יעצר .</b> ענין עכבה וכן נעצר כח ( דה''א כט ) : <b>יכלכלהו .</b> ענין החזקה כמו אלפים בת יכיל ( מ''א ז ) :
! {ו}
<b>ובארגון .</b> הוא ארגמן וכן תרגומו : <b>וכרמיל .</b> הוא תולעת שני : <b>לפתח פתוחים .</b> ענין חתירת הצורות באבנים כמו פתוחי חותם ( שמות כח ) :
! {ז}
<b>ואלגומים .</b> הוא הפוך מן אלמוגים האמור במ''א והוא מין עץ יקר וחשוב :
! {ט}
<b>כורים .</b> שם מדה של שלשים סאין : <b>בתים .</b> בת היא מדת הלח מחזקת שלשה סאין :
! {יג}
<b>ובבוץ .</b> הוא פשתן : <b>רפסדות .</b> הם דוברות האמור במלכים א' והם הקורות הקשורות יחד להשיטם במים אל מקומם הנרצה ולשון רפסודות הוזכר בתלמוד ירושלמי ( ברכות פרק ד' ) :
! {יז}
<b>מנצחים .</b> מל' נצחון והתגברות ונגישה : <b>ויחל .</b> מל' התחלה :

~ דברי הימים ב פרק-ג

! {ה}
<b>חפה .</b> ענין צפוי וכסוי : <b>ושרשרות .</b> שלשלאות :
! {ו}
<b>פרוים .</b> שם מקום ורז''ל אמרו שדומה לדם הפרים ( יומא מה ) :
! {ז}
<b>ויחף .</b> ענין צפוי : <b>כרובים .</b> תרגום של נער הוא רביא כי פרצוף תינוק להם :
! {י}
<b>צעצעים .</b> כמו צאצאים באל''ף והוא מל' הצאצאים והצפיעות ( ישעיה כב ) ותרגומו בניא ובני בניא ואף כי אמר כרובים אמר לתוספת ביאור מעשה צעצועים :

~ דברי הימים ב פרק-ד

! {ב}
<b>וקו .</b> חבל :
! {ה}
<b>יכיל .</b> יחזיק כמו קטן מהכיל ( מ''א ח ) :
! {ו}
<b>כיורים .</b> כעין דוד ולה דדים המריקים מים : <b>ידיחו .</b> ענין שטיפה :
! {יא}
<b>הסירות .</b> כעין קדרה כמו והיו הסירות בבית ה' ( זכריה יד ) : <b>היעים .</b> מכבדות לגרף הדשן והוא מל' ויעה ברד ( ישעיה כח ) :
! {יב}
<b>והגלות .</b> כן יקרא חלק התחתון מן הכותרת על כי מעשהו כספל והוא מל' וגולה על ראשה ( זכריה ד' ) : <b>והשבכות .</b> כן יקרא חלק העליון מן הכותרת על כי מעשהו כעין שבכה ורשת :
! {יג}
<b>על פני .</b> ר''ל בגבהם ועל כי פני האדם הוא בגובהו נקרא הגובה על פני בל' שאלה :
! {יד}
<b>המכנות .</b> מל' כן ובסיס :
! {טז}
<b>מרוק .</b> זכה ובהירה כמו מרקו הרמחים ( ירמיה מו ) :
! {יז}
<b>בככר .</b> במישור : <b>צרדתה .</b> ובמ''א נאמר צרתן ובשתי השמות נקראה :
! {כ}
<b>ונרתיהם .</b> הם העשויים כעין בזיכים ובהם השמן והפתילה : <b>לבערם .</b> מל' הבערה והדלקה : <b>הדביר .</b> זהו בית קה''ק : <b>סגור .</b> הנסגר בכור הצורף לטהרו מסיג :
! {כא}
<b>והפרח .</b> כעין פרחי אילן הנעשים במנורה כמ''ש בתורה : <b>והמלקחים .</b> הצבתים שבהם לוקחים הפתילה למושכה ולהושיבה במקומה : <b>מכלות .</b> מל' כל :
! {כב}
<b>והמזמרות .</b> כלי הזמר : <b>והכפות .</b> הבזיכין שבהם הלבינה הנתון על מערכת לחם הפנים : <b>והמחתות .</b> הכלים העשוים לחתות ולשאוב בו האש על הקטרת :

~ דברי הימים ב פרק-ה

! {ו}
<b>הנועדים .</b> מל' וועד ואסיפה כמו הנועדים על ה' ( במדבר טז ) : <b>עליו .</b> כמו אליו :
! {ח}
<b>בדיו .</b> מוטות עשויים לשאת בהם את הארון :
! {יג}
<b>ענן .</b> הוא כעין עשן :

~ דברי הימים ב פרק-ו

! {ב}
<b>זבול .</b> מדור כמו מזבול קדשך ( ישעיה סג ) : <b>ומכון .</b> מל' הכנה :
! {ט}
<b>מחלציך .</b> הם המתנים והוא כינוי לאבר המשגל על כי הוא סמוך להם :
! {י}
<b>ויקם .</b> קיים :
! {יג}
<b>ויברך .</b> ענין כריעה ולתוספת ביאור אמר על ברכיו :
! {טו}
<b>מלאת .</b> ענין השלמה :
! {יז}
<b>יאמן .</b> מל' האמנה וקיום :
! {יח}
<b>האמנם .</b> אמנם הוא ענין אמת והיא בה''א התמיהה : <b>יכלכלוך .</b> ענין החזקה כמו שלשת אלפים יכיל ( לעיל ד ) : <b>אף כי .</b> הוא ענין ק''ו וכ''ש :
! {כב}
<b>ונשא .</b> ענין חוב כמו כאשר נושא בו ( ישעיה כד ) : <b>אלה .</b> קללת השבועה כמו בשבועת האלה ( במדבר ה ) :
! {כו}
<b>בהעצר .</b> ענין מניעה : <b>תענם .</b> מל' עניה והשבה :
! {כז}
<b>תורם .</b> תלמדם כמו יורה דעה ( ישעיה כח ) :
! {כח}
<b>שדפון .</b> ענין לקות הזרע עד לא נגמר הבשול : <b>ירקון .</b> הכספת פני התבואה ונהפך למראה ירקון : <b>וחסיל .</b> מין ארבה : <b>יצר .</b> מל' מצור : <b>מחלה .</b> מל' חולי :
! {לב}
<b>הנטויה .</b> מלשון הטיה :
! {לו}
<b>ואנפת .</b> ענין כעס כמו כי אנפת בי ( שם יב ) : <b>ושבום .</b> מלשון שביה :
! {לז}
<b>והשיבו .</b> מל' השבה : <b>נשבו שם .</b> מל' שביה :
! {מ}
<b>קשובות .</b> ענין שמיעה כמו ואין קשב ( מ''א יח ) :
! {מא}
<b>עזך .</b> ענין חוזק :

~ דברי הימים ב פרק-ז

! {ג}
<b>הרצפה .</b> הקרקע הרצופה במצע אבנים וכן על רצפת בהט ושש ( אסתר א ) :
! {ה}
<b>ויחנכו .</b> התחלת הדבר לעמוד בה משם והלאה קרוי חנוך בלשון מקרא :
! {ז}
<b>להכיל .</b> להחזיק :
! {יג}
<b>אעצור .</b> ענין מניעה : <b>חגב .</b> מין ארבה :
! {טו}
<b>קשובות .</b> שומעות :
! {כ}
<b>ונתשתים .</b> ענין עקירה כמו לנתוש ולנתוץ ( ירמיה א ) : <b>ולשנינה .</b> ענין התמדת הדבור כמו ושננתם לבניך ( דברים ו ) :
! {כא}
<b>ישום .</b> ענין תמהון כמו ישום וישרוק ( ירמיה יט ) :

~ דברי הימים ב פרק-ח

! {ד}
<b>ערי המסכנות .</b> ערי אוצרות וכן ויבן ערי מסכנות ( שמות א ) :
! {ה}
<b>ערי מצור .</b> ערי מבצר נקראת ערי מצור על כי אין לבוא בהן כ''א יצורו עליהן מסביב לבלתי תת יוצא ובא להביא מזון ומים :
! {ו}
<b>חשק .</b> ענין תאוה : <b>ובלבנון .</b> כן שם היער :
! {ח}
<b>כלום .</b> מלשון כליון :
! {ט}
<b>שלישיו .</b> גבוריו :
! {י}
<b>הנצבים .</b> הממונים כמו נציב פלשתים ( ש''א י''ג ) : <b>הרודים .</b> ענין ממשלה כמו רדה בקרב אויביך ( תהלים קי ) :
! {יד}
<b>מחלקות .</b> מלשון חלק ור''ל המשמרות :
! {יח}
<b>אניות .</b> ספינות :

~ דברי הימים ב פרק-ט

! {א}
<b>לנסות .</b> מלשון נסיון : <b>בחידות .</b> דברים סתומים קשה ההבנה : <b>ובחיל .</b> ענין עושר ורכוש כמו חילך וכל אוצרותיך ( ירמיה יז ) : <b>כבד .</b> ענין רבוי : <b>יקרה .</b> תשובה :
! {ו}
<b>מרבית .</b> מל' רבוי :
! {י}
<b>אלגומים .</b> הוא הפוך מן אלמוגים והוא מין עץ יקר :
! {יא}
<b>מסלות .</b> מל' מסילה ודרך :
! {יד}
<b>התרים .</b> הוא מל' לתור את הארץ ( במדבר יג ) והם הסוחרים הקטנים המחפשים ומרגלים אחר סחורה לקנותה במקום הזול : <b>ופחות .</b> שלטונים כמו פחת יהודה ( חגי א ) :
! {טו}
<b>צנה .</b> הוא כעין מלבוש מקיף את הגוף להציל ממכת חרב כמו כצנה רצון תעטרנו ( תהלים ט ) : <b>שחוט .</b> נמשך כמו חץ שחוט ( ירמיה ט ) ור''ל זהב טוב הנמשך כשעוה :
! {טז}
<b>מגנים .</b> כלים עשוים לאחזם במלחמה להגן :
! {יז}
<b>שן .</b> שן הפיל :
! {יח}
<b>מעלות .</b> מדרגות : <b>וכבש .</b> עשוי כעין גשר משופע ובמשנה רצין ועולין בכבש ( יומא כב ) :
! {כ}
<b>סגור .</b> הנסגר בכור הצורף להסיר הסיג :
! {כא}
<b>שנהבים .</b> שן הפיל : <b>וקופים .</b> שם חיה קוף ונזכר בדרז''ל ( יומא כט ) : <b>ותוכים .</b> הם העופות יפות הנוצות בחלוף הגוונים וקרויים טווס :
! {כד}
<b>ושלמות .</b> מלבושים : <b>נשק .</b> כלי זיין :
! {כה}
<b>אוריות .</b> אבוסים כי אבוס בעליו ( ישעיה א ) תרגומו אוריא והוא מקום מאכל הבהמות :
! {כז}
<b>כשקמים .</b> מין אילן תאנים : <b>בשפלה .</b> בעמק :
! {כט}
<b>ובחזות .</b> ענין מראות נבואה ור''ל בספר נבואות יעדו הוא עדו החוזה :

~ דברי הימים ב פרק-י

! {יא}
<b>העמיס .</b> ענין הטענת משא כמו ויעמוס איש על חמורו ( בראשית מד ) : <b>יסר .</b> מכת יסורין : <b>בשוטים .</b> ענין שרביט כמו שוט לסוס ( משלי כו ) : <b>בעקרבים .</b> הם מיני קוצים וכן ואל עקרבים אתה יושב ( יחזקאל ב ) :
! {טו}
<b>נסבה .</b> מל' סבה והוא ענין הקפת הדבר והגורם לה :
! {יח}
<b>וירגמו .</b> כן נקרא השלכת אבנים : <b>התאמץ .</b> מל' אומץ וחוזק :
! {יט}
<b>ויפשעו .</b> ענין מרידה וכן ויפשע מואב ( מ''ב א ) :

~ דברי הימים ב פרק-יא

! {יא}
<b>נגידים .</b> פקידים :
! {יב}
<b>צנות .</b> מל' צנה והוא מכלי מלחמה : <b>ורמחים .</b> כעין חנית :
! {יד}
<b>הזניחם .</b> ענין עזיבה כמו זנח ה' מזבחו ( איכה ב ) :
! {יז}
<b>ויאמצו .</b> מל' אומץ וחוזק :
! {יח}
<b>ירימות .</b> לא נזכר בבני דוד ואולי נזכר הוא בשמו האחר :
! {כג}
<b>ויפרץ .</b> ענין התחזקות כמו מה פרצת ( בראשית לח ) : <b>המון .</b> ענין רבוי :

~ דברי הימים ב פרק-יב

! {ב}
<b>מעלו .</b> פשעו ומרדו :
! {ג}
<b>לובים וגו' .</b> שמות עבו''ג הם :
! {ז}
<b>לפליטה .</b> הצלה ושארית : <b>תתך .</b> ענין יציקה והרקה כמו ותתך עלינו האלה ( דניאל ט ) :
! {י}
<b>תחתיהם .</b> במקומם : <b>והפקיד .</b> מל' פקדון : <b>על יד .</b> ביד :
! {יא}
<b>מדי .</b> מתי ר''ל בכל עת וכן מדי עלותה ( ש''א א ) : <b>תא .</b> ענין חדר מה כמו והתא קנה אחד ( יחזקאל מ ) :

~ דברי הימים ב פרק-יג

! {ד}
<b>צמרים .</b> מל' גובה כמו צמרת הארז והוא הסעיף העולה למעלה מכולם ( יחזקאל יז ) :
! {ז}
<b>רקים .</b> פחותים ורקים מכל מעלה : <b>בליעל .</b> בלי עול , ר''ל שפרקו עול שמים : <b>ויתאמצו .</b> התחזקו :
! {ח}
<b>המון .</b> ענין רבוי ולתוספת ביאור אמר רב :
! {ט}
<b>למלא ידו .</b> ענין חנוך כמו ומלאת את ידם ( שמות כח ) :
! {יא}
<b>ומערכת .</b> ענין סדור : <b>ונרותיה .</b> כעין בזיכין והשמן והפתילה נתון בהם : <b>לבער .</b> להדליק כמו ובער עליה הכהן ( ויקרא ו ) :
! {יט}
<b>בנותיה .</b> הכפרים הסמוכים לה :
! {כ}
<b>עצר .</b> ענין עכבה :

~ דברי הימים ב פרק-יד

! {ב}
<b>ויגדע .</b> ענין כריתה כמו שקמים גדעו ( ישעיה ט ) :
! {ו}
<b>ונסב .</b> ונסבב :
! {ז}
<b>ודורכי קשת .</b> הדרך לדרוך הקשת ברגל למותחו היטב לירות למרחוק :
! {ט}
<b>צפתה .</b> מל' צפיה והבטה :
! {י}
<b>נשענו .</b> ענין תמיכה : <b>ההמון .</b> רבוי עם : <b>אנוש .</b> הוא שם משמות האדם המורה על חולשתו והוא מל' אנוש לשברך ( ירמיה ל ) :
! {יב}
<b>וישאו .</b> ולקחו :
! {יד}
<b>וישבו .</b> מל' שביה :

~ דברי הימים ב פרק-טו

! {ג}
<b>מורה .</b> מלמד :
! {ו}
<b>וכתתו .</b> ענין שבירה ורציצה כמו וכתתו חרבותם ( ישעיה ב ) : <b>הממם .</b> ענין שבירה כמו והמם גלגל עגלתו ( שם כח ) :
! {ט}
<b>נפלו .</b> ענין הטיה כמו ותפל מעל הגמל ( בראשית כד ) ור''ל נטו עצמם להיות תחת ממשלתו :

~ דברי הימים ב פרק-טז

! {ב}
<b>בדרמשק .</b> היא דמשק האמור במלכים א' :
! {ג}
<b>הפר .</b> ענין בטול :
! {ד}
<b>אבל מים .</b> היא אבל בית מעכה האמור במלכים א' : <b>מסכנות .</b> ערי אוצרות כמו ויבן ערי מסכנות ( שמות א ) :
! {ה}
<b>וישבת .</b> ענין בטול כמו שבת נוגש ( ישעיה יד ) :
! {ט}
<b>משוטטות .</b> ענין הנעה והרחיפה ממקום למקום כמו שוטטו בחוצות ירושלים ( ירמיה ה ) : <b>נסכלת .</b> מל' סכלות ושטות :
! {י}
<b>בית המהפכת .</b> הוא מל' כיפה בהיפוך אותיות והוא מקום מאסר כעין כיפה : <b>וירצץ .</b> ענין שבירה כמו קנה רצוץ ( ישעיה מב ) :
! {יד}
<b>כרה .</b> חפר כמו בור כרה ( תהלים ז ) : <b>וזנים .</b> ר''ל מינים הרבה כי מהעוף למינהו ( בראשית ז ) ת''א לזנוהי : <b>מרקחים .</b> ענין ערבוב הבשמים וכן אשר ירקח כמוהו ( שמות ל ) : <b>במרקחות .</b> כן יקרא שם האומנות והאומן נקרא רוקח :

~ דברי הימים ב פרק-יז

! {ב}
<b>נציבים .</b> פקידים :
! {ח}
<b>וטוב אדוניה .</b> הוא שם איש אחד :
! {יא}
<b>הערביאים .</b> שם אומה :
! {יב}
<b>בירניות .</b> ארמונות וכן לא לאדם הבירה ( דה''א כ''ט ) : <b>מסכנות .</b> אוצרות :
! {יז}
<b>נושקי קשת .</b> מזויינים בקשת :
! {יח}
<b>חלוצי צבא .</b> מזויינים ללכת בצבא מלחמה :

~ דברי הימים ב פרק-יח

! {א}
<b>.</b> :
! {כא}
<b>לרוח .</b> ענין דבור הבאה בהפחת הרוח וכן וברוח שפתיו ( ישעיה יא ) : <b>תוכל .</b> מל' יכולת :
! {כג}
<b>הלחי .</b> הוא מקום שאצל העין :
! {כד}
<b>הנך .</b> הנה אתה :
! {כו}
<b>בית הכלא .</b> בית האסורים :
! {כט}
<b>התחפש .</b> ענין השתנות המלבוש כמו ויתחפש שאול ( ש''א כח ) :

~ דברי הימים ב פרק-יט

! {ג}
<b>בערת .</b> ענין הפנוי מן העולם וכן ובערתי אחרי בית ירבעם ( מ''א י''ד ) :
! {ז}
<b>ומשא פנים .</b> נקרא כן על כי החייב מתבייש ונופלים פניו להטות כלפי הקרקע וכמ''ש ולמה נפלו פניך ( בראשית ד ) והמסביר לו פנים הוא כאלו נושא הפנים שנפלו :
! {י}
<b>תורה .</b> מל' הוראה ולמוד : <b>יאשמו .</b> מל' אשם וחטא :
! {יא}
<b>ושוטרים .</b> הם הרודים ונוגשים לקיים דברי השופטים :

~ דברי הימים ב פרק-כ

! {א}
<b>.</b> :
! {יא}
<b>גומלים .</b> ענין תשלום שכר : <b>הורשתנו .</b> מל' ירושה :
! {טו}
<b>תחתו .</b> ענין פחד ושבר :
! {כא}
<b>החלוץ .</b> האנשים המזוינים מכלי מלחמה : <b>החלו .</b> התחילו :
! {כה}
<b>ורכוש .</b> הוא שם כולל לזהב וכסף ומטלטלין : <b>וינצלו .</b> ענין רקות כמו וינצלו את מצרים ( שמות יב ) :
! {כו}
<b>נקהלו .</b> נאספו כמו ויקהל משה ( שם לה ) :
! {לד}
<b>אתחבר .</b> כמו התחבר ובאה האל''ף במקום ה''א :

~ דברי הימים ב פרק-כא

! {ג}
<b>ולמגדנות .</b> המלה ההיא יורה על דבר המשובח והמעולה בין בפירות בין בבגדים בין באבני יקר כמו ומגדנות נתן לאחיה ( בראשית כד ) : <b>מצורות .</b> ענין מבצר :
! {ז}
<b>ולא אבה .</b> ולא רצה :
! {ח}
<b>פשע .</b> מרד :
! {טז}
<b>ויער .</b> מל' התעוררות : <b>רוח .</b> ענין רצון כמו הנני נותן בו רוח ( מ''ב יט ) :

~ דברי הימים ב פרק-כב

! {א}
<b>בערבים .</b> הבי''ת הוא במקום מ''ם כמו והנותר בבשר ובלחם ( ויקרא ח ) ומשפטו מבשר ומלחם :
! {ה}
<b>הרמים .</b> כמו הארמים באלף :
! {ז}
<b>תבוסת .</b> מל' בסיסה ורמיסה כמו כפגר מובס ( ישעיה יד ) :
! {ט}
<b>מתחבא .</b> מסתתר :

~ דברי הימים ב פרק-כג

! {א}
<b>לעזריה .</b> את עזריה :
! {ד}
<b>הספים .</b> הוא בית האספים האמור בדה''א ובמ''ב נאמר בשער אחר הרצים והיא היא :
! {ז}
<b>והקיפו .</b> וסבבו :
! {ח}
<b>פטר .</b> הוא חלוף החיוב וכן בלשכות פטורים ( דה''א ט ) : <b>המחלקות .</b> המשמרות הנחלקים לחלקים :
! {ט}
<b>השלטים .</b> הם כעין מגינים :
! {י}
<b>שלחו .</b> חרבו כמו בשלח יעבורו ( איוב לג ) : <b>מכתף .</b> מעבר :
! {יד}
<b>השדרות .</b> כמו הסדרות בסמ''ך והוא מל' סדור ועריכה וכמו שהחיל המסודר נקראים מערכות כן יקראו סדרות :
! {טו}
<b>מבוא .</b> מל' ביאה :
! {יז}
<b>ויתצוהו .</b> מל' נתיצה ושבירה : <b>צלמיו .</b> מל' צורה ודמות : <b>מתן .</b> כן שמו :
! {יח}
<b>פקדות .</b> ממונים :
! {כ}
<b>האדירים .</b> ר''ל השרים :
! {כא}
<b>שקטה .</b> נחה :

~ דברי הימים ב פרק-כד

! {ה}
<b>מדי .</b> מתי ר''ל בכל עת שנה ושנה כמו מדי עלותה ( ש''א א ) :
! {ו}
<b>משאת .</b> ענין דורון ותשורה כמו ארוחה ומשאת ( ירמיה מ ) :
! {ז}
<b>פרצו .</b> שברו :
! {ח}
<b>ארון .</b> ארגז :
! {יא}
<b>אל פקדת .</b> כמו בפקדת וכן ואל הארון ( שמות כה ) ומשפטו ובהארון ופקדת הוא ענין צואה כמו והוא פקד עלי ( לקמן לז ) : <b>ויערו .</b> ענין שפיכה והרקה כמו ותער כדה ( בראשית כד ) :
! {יג}
<b>ארוכה .</b> הוא ענין רפואה ובא בדרך השאלה על חיזוק הבנין וכן כי עלתה ארוכה לחומת ירושלים ( נחמיה ד ) : <b>ויאמצהו .</b> מל' אמוץ וחוזק :
! {יד}
<b>וככלותם .</b> כהשלימם : <b>והעלות .</b> היא יד המכתשת וקרויה כן ע''ש שמעלין ומורידין אותה בעת הכתישה וכן בתוך הריפות בעלי ( משלי כז ) :
! {כד}
<b>במצער .</b> במעט כמו והיא מצער ( בראשית יט ) :
! {כה}
<b>התקשרו .</b> עשו קשר אגודת מרידה :
! {כו}
<b>זבד .</b> ובמ''ב נאמר יתבד ובשתי השמות היה נקרא וכן כאן שמרית ושם שומר :
! {כז}
<b>ירב .</b> מל' רבוי :

~ דברי הימים ב פרק-כה

! {יב}
<b>שבו .</b> מל' שביה :
! {יג}
<b>ויפשטו .</b> מל' התפשטות ופזור כדרך הנלחמים ושוללים :
! {יז}
<b>לך .</b> ענינו כמו לכה בה''א :
! {יח}
<b>החוח .</b> הוא מין קוצים כמו כשושנה בין החוחים ( ש''ה ב ) : <b>ותרמוס .</b> ענין דריכה ברגל :
! {יט}
<b>ונשאך לבך .</b> ענין התרוממות וגאוה : <b>תתגרה .</b> מל' תגר ומחלוקת וכן אל תתגר בם ( דברים ב ) :
! {כג}
<b>שער הפונה .</b> הוא שער הפנה הנאמר במ''ב כי השער העומד בפנה הוא פונה לכאן ולכאן :
! {כד}
<b>התערובות .</b> מל' ערבין ומשכון כמו מה הערבון ( בראשית לח ) :

~ דברי הימים ב פרק-כו

! {ט}
<b>המקצוע .</b> הזויות כמו לשני המקצעות ( שמות כו ) :
! {י}
<b>ובשפלה .</b> בעמק : <b>אכרים .</b> הם עובדי האדמה בחרישה כמו וקראו אכר אל אבל ( עמוס ה ) : <b>וכורמים .</b> עובדי הכרמים : <b>ובכרמל .</b> ענין גבעות שמנים וטובים כמו ורעה הכרמל והבשן ( ירמיה נ ) :
! {יד}
<b>ויכן .</b> מל' הכנה : <b>וכובעים .</b> עשוים הם מברזל ישימו על הראש להגן ממכת חרב : <b>ושריונות .</b> כעין מלבוש מברזל ילבשו במלחמה להגן :
! {טו}
<b>הפנות .</b> המה כעין מגדלים כמו ועל הפנות הגבוהות ( צפניה א ) : <b>לירוא .</b> להשליך כמו ירה בים ( שמות טו ) :
! {טז}
<b>וימעל .</b> ענין חטא ופשע :
! {יט}
<b>ויזעף .</b> ענין כעס : <b>מקטרת .</b> כן יקרא המחתה כשהיא עם הקטרת ונכונה להקטיר :
! {כ}
<b>נדחף .</b> מל' דחיפה ומהירות היציאה :
! {כא}
<b>נגזר .</b> נכרת :

~ דברי הימים ב פרק-כז

! {ג}
<b>העופל .</b> שם מגדל וכן ויבא אל העופל ( מ''ב ה ) :
! {ד}
<b>ובחרשים .</b> ביערות כמו וחרש מצל ( יחזקאל לא ) ור''ל סעיף : <b>ברניות .</b> ארמונות וכן לא לאדם הבירה ( דה''א כט ) :
! {ה}
<b>השיבו .</b> לפי ששלחו שלשה פעמים לזה אמר השיבו ר''ל שלחו והשיבו ושלחו :

~ דברי הימים ב פרק-כח

! {ב}
<b>מסכות .</b> פסילים יצוקים ממתכת וכן אלהי מסכה ( שמות לד ) :
! {ג}
<b>ויבער .</b> ענין שרפה : <b>הוריש .</b> גרש :
! {ז}
<b>נגיד הבית .</b> פקיד הבית : <b>משנה המלך .</b> שני למלך :
! {י}
<b>לכבוש .</b> לאחוז בחזקה כמו ותכבשו אותם ( ירמיה לד ) :
! {יד}
<b>החלוץ .</b> אנשי המלחמה המזויינים :
! {טו}
<b>נקבו .</b> נתפרשו כמו ונוקב שם ( ויקרא כד ) : <b>ויחזיקו .</b> אחזו : <b>וינהלום .</b> ענין הנהגה כמו אתנהלה לאטי ( בראשית לג ) : <b>כושל .</b> ענין תשות כח כמו כשל כח הסבל ( נחמיה ד ) : <b>עיר התמרים .</b> על שם שגדל בה תמרים הרבה :
! {יט}
<b>הפריע .</b> ענין גלוי כמו ופרע את ראש האשה ( במדבר ה ) :
! {כ}
<b>תלגת פלנאסר .</b> הוא תגלת פלסר האמור במ''ב : <b>ויצר .</b> מלשון צר ודוחק :
! {כד}
<b>ויקצץ .</b> ענין חיתוך וכריתה כמו ויקצץ פתילים ( שמות לט ) : <b>פנה .</b> זויות :

~ דברי הימים ב פרק-כט

! {ה}
<b>התקדשו .</b> הטהרו : <b>הנדה .</b> מל' נדידה :
! {ו}
<b>עורף .</b> הוא אחורי הפנים :
! {ח}
<b>לזעוה .</b> מל' זיע וחרדה כמו ונתתים לזעוה ( ירמיה טו ) : <b>לשמה .</b> לתמהון : <b>ולשרקה .</b> כן יקרא הקול הנעשה בקבוץ השפתים ודרך בני אדם לעשותם על דבר חשוב שנחרב וכן ושמתי את העיר הזאת לשמה ולשרקה ( שם יט ) :
! {יא}
<b>תשלו .</b> ענין שכחה ושגגה כמו על השל ( ש''ב ו ) :
! {יז}
<b>ויחלו .</b> התחילו :
! {יט}
<b>הזניח .</b> ענין עזיבה כמו זנח ה' מזבחו ( איכה ב ) :
! {כא}
<b>וצפירי עזים .</b> ושעירי עזים וכן צפירי חטאת ( עזרא ח ) : <b>במצלתים וגו' .</b> שמות מיני כלי זמר :
! {כז}
<b>החל .</b> התחיל :
! {כט}
<b>כרעו .</b> נפלו על ברכיהם :
! {ל}
<b>ויקדו .</b> ענין כפיפת הקדקוד :
! {לא}
<b>ויען .</b> ענין הרמת הקול כמו וענו הלוים וכו' קול רם ( דברים כז ) :
! {לד}
<b>להפשיט .</b> להסיר העור :
! {לה}
<b>בחלבי .</b> עם חלבי כמו הרק אך במשה ( במדבר יב ) ומשפטו עם משה : <b>ותכין .</b> מל' הכנה :

~ דברי הימים ב פרק-ל

! {ו}
<b>הרצים .</b> ההולכים במרוצה ורדיפה : <b>באגרות .</b> בספרים : <b>הפליטה .</b> ענין הצלה :
! {ז}
<b>לשמה .</b> לתמהון :
! {ח}
<b>אל תקשו .</b> הוא ענין מליצה כאלו נתקשה העורף עד שא''א להחזיר הפנים מול ה' ואמר מעתה אל תקשו והחזירו פניכם אל ה' :
! {יב}
<b>יד האלהים .</b> כח האלהים :
! {טו}
<b>נכלמו .</b> ענין בושה :
! {יח}
<b>מרבית .</b> מל' רבוי :
! {כ}
<b>וירפא .</b> ענין כפרה כי החטא הוא חולי הנפש ותחשב הכפרה לרפואה וכן רפאה נפשי כי חטאתי לך ( תהלים מא ) :
! {כד}
<b>הרים .</b> הפריש כמו ויקחו לי תרומה ( שמות כה ) :
! {כז}
<b>למעון .</b> ענין מדור כמו השקיפה ממעון קדשך ( דברים כו ) :

~ דברי הימים ב פרק-לא

! {א}
<b>ויגדעו .</b> ענין כריתה כמו גדע בחרי אף ( איכה ב ) :
! {ג}
<b>ומנת .</b> ענין תשורה כמו ומשלוח מנות ( אסתר ט ) : <b>מן רכושו .</b> מן נכסיו :
! {ה}
<b>וכפרוץ .</b> ענין חוזק כמו מה פרצת ( בראשית לח ) : <b>תירוש .</b> יין : <b>יצהר .</b> שמן :
! {ו}
<b>ערמות .</b> צבורים כמו בקצה הערמה ( רות ג ) והכפל יורה על הרבוי :
! {י}
<b>ההמון .</b> ענין רבוי :
! {יב}
<b>נגיד .</b> פקיד וממונה : <b>משנה .</b> שני לו :
! {יט}
<b>מגרש עריהם .</b> כן נקראת ערי הכהנים והלוים ע''ש שהיה לכולם מגרש סביב והם בתים חוץ לחומה כאלו נגרשו מן העיר : <b>נקבו .</b> נתפרשו :
! {כא}
<b>החל .</b> התחיל :

~ דברי הימים ב פרק-לב

! {א}
<b>ויחן .</b> מל' חניה והשכנה : <b>לבקעם .</b> ר''ל לשבור ולפתוח החומות :
! {ג}
<b>העינות .</b> המעינות כמו עין הקורא ( שופטים טו ) :
! {ד}
<b>השוטף .</b> כן יקרא מרוצת המים בחזקה :
! {ה}
<b>המלוא .</b> מקום מוכן לאסיפת העם כמו קראו אחריך מלא ( ירמיה יב ) : <b>שלח .</b> קבוצת חרב כמו ואיש שלחו בידו ( לעיל כג ) :
! {ז}
<b>תחתו .</b> ענין פחד ושבר : <b>ההמון .</b> רבוי העם : <b>רב .</b> גדול וחזק :
! {י}
<b>במצור .</b> מל' צר ומצוק :
! {טו}
<b>ישיא .</b> ענין הסתה כמו הנחש השיאני ( בראשית ג' ) :
! {יח}
<b>ולבהלם .</b> מל' בהלה :
! {כא}
<b>ויכחד .</b> ענין כריתה כמו ותכחד מן הארץ ( שמות ט ) :
! {כב}
<b>וינהלם .</b> ענין הנהגה בנחת כמו על מי מנוחות ינהלני ( תהלים כג ) :
! {כג}
<b>ומגדנות .</b> המלה ההיא יורה על דבר המעולה בין בפירות בין בבגדים בין באבני יקר :
! {כח}
<b>ומסכנות .</b> מקום אוצרות וכן ויבן ערי מסכנות ( שמות א ) : <b>וארות .</b> הם מקומות אשר יאכילו שם הבהמות כי אבוס בעליו ( ישעיה א ) תרגומו אוריה דמרוהי : <b>ועדרים .</b> כן יקראו קבוצת המקנה :
! {לא}
<b>במליצי .</b> השליח נקרא מליץ כי מביא דברי המשלח אל מי שנשלח אליו והוא מל' כי המליץ בינותם ( בראשית מב ) :
! {לג}
<b>במעלה .</b> במקום מעולה ומכובד :

~ דברי הימים ב פרק-לג

! {ב}
<b>הוריש .</b> גרש :
! {ג}
<b>צבא השמים .</b> כוכבים ומזלות :
! {ז}
<b>הסמל .</b> צורה מה וכן סמל הקנאה ( יחזקאל ח ) :
! {ט}
<b>ויתע .</b> הוליך אותם בדרך תועה :
! {י}
<b>הקשיבו .</b> ענין שמיעה :
! {יא}
<b>בחוחים .</b> הוא טבעת המשימים בלחיי החיה להוליכה בע''כ כמו ונתתי חחים בלחייך ( שם לא ) ואמר בל' מליצה ושאלה : <b>בנחשתים .</b> שלשלאות של נחושת :
! {יב}
<b>וכהצר .</b> מל' צרה : <b>חלה .</b> ענין תפלה כמו חל נא ( מ''א יג ) :
! {יג}
<b>ויעתר .</b> קבל התפלה כמו ויעתר לו ה' ( בראשית כה ) :
! {יד}
<b>נחל .</b> בעמק :
! {יט}
<b>חוזי .</b> כן היה שם נביא :
! {כ}
<b>ביתו .</b> בביתו :
! {כג}
<b>אשמה .</b> פשע ועון :
! {כד}
<b>ויקשרו .</b> ענין מרידה :

~ דברי הימים ב פרק-לד

! {ג}
<b>החל .</b> התחיל :
! {ד}
<b>והחמנים .</b> צורת חמה : <b>גדע .</b> כרת : <b>והדק .</b> מל' דק : <b>ויזרוק .</b> השליך :
! {ז}
<b>כתת .</b> ענין שבר ורציצה :
! {ט}
<b>שומרי הסף .</b> והם השוערים כי סף היא ענין מזוזה כמו וסף השער ( יחזקאל מ ) :
! {י}
<b>על יד .</b> ביד : <b>לבדוק .</b> לתקן הבדק והוא מקום השבור וההרוס ונקרא בדק ע''ש שבודקין ומחפשין אחריו :
! {יב}
<b>מופקדים .</b> ממונים : <b>לנצח .</b> מל' נצחון וחוזק ור''ל לנגוש בחזקה :
! {יג}
<b>הסבלים .</b> ענין טעינת משא :
! {יז}
<b>ויתיכו .</b> ענין היציקה ע''י האש כמו כהתוך כסף ( שם לב ) :
! {כ}
<b>עבדון .</b> ובמ''ב נאמר עכבור ובשתי השמות היה נקרא :
! {כא}
<b>נתכה .</b> ענין יציקה והרקה כמו ותתך עלינו האלה ( דניאל ט ) :
! {כב}
<b>תקהת בן חסרה .</b> ובמ''ב נאמר תקוה בן חרחס , והוא הוא :
! {כד}
<b>האלות .</b> הקללות :
! {כה}
<b>תתך .</b> ענין יציקה והרקה : <b>תכבה .</b> מל' כבוי והוא מושאל מכבוי האש :
! {כז}
<b>רך לבבך .</b> הוא הפוך מקשה הלב :
! {כח}
<b>אוסיפך .</b> ונאספת . ענין הכנסה כמו ואין איש מאסף אותי ( שופטים יט ) :

~ דברי הימים ב פרק-לה

! {ה}
<b>לפלגות .</b> לחלקים כמו בימיו נפלגה הארץ ( בראשית י ) :
! {ז}
<b>וירם .</b> והפריש :
! {יג}
<b>בסירות .</b> קדרות : <b>ובדודים .</b> מל' דוד ויורה : <b>ובצלחות .</b> כעין קדרה וכן את הצלחת ( מ''ב כא ) :
! {כ}
<b>נכו .</b> ת''י חגירא והוא מענין שבירה וכן נכה רגלים ( ש''ב ד ) :
! {כב}
<b>התחפש .</b> ענין לבישת בגדים משונים מבגדים שרגיל בהם ודוגמתו התחפש ובוא במלחמה ( לעיל יח ) :
! {כג}
<b>ויורו .</b> וישליכו : <b>היורים .</b> רובה קשת :

~ דברי הימים ב פרק-לו

! {יג}
<b>ויאמץ .</b> חיזק :
! {טו}
<b>מעונו .</b> מדורו כמו השקיפה ממעון קדשך ( דברים כו ) . ( טז ) מלעיבים . ענין לעג כי והייתי בעיניו כמתעתע ( בראשית כז ) ת''א כמתלעב : <b>במלאכי .</b> בשלוחי :
! {יז}
<b>וישש .</b> כמו וישיש והוא רב הימים מאד כמו גם שב גם ישיש בנו ( איוב טו ) והוא מל' יש ר''ל עמד בו הישות ימים רבים :
! {כא}
<b>למלאות .</b> ענין השלמה : <b>רצתה .</b> מל' רצוי ופיוס : <b>שבתותיה .</b> ענין בטול עבודה כמו שבת נוגש ( ישעיה יד ) : <b>שבתה .</b> בטלה ונחה מן עבודה :
! {כב}
<b>העיר .</b> מל' התעוררות : <b>רוח .</b> רצון כמו הנני נותן בו רוח ( מ''ב יט ) : <b>ויעבר קול .</b> ענין הכרזה כמו ויעבירו קול ( שמות לז ) :
