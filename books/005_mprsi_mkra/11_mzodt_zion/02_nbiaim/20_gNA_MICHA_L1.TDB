      {א} המורשתי מן מורישה והיא מערי יהודה  {ב} הקשיבי ענין שמיעה  {ג} ודרך מלשון דריכה ורמיסה במתי ענין גובה כמו ועל במותי ידריכני ( חבקוק ג )  {ד} ונמסו ענין המגה והמסה יתבקעו מל' בקיעה כדונג הוא השעוה וכן היה לבי כדונג ( תהלים כד ) מוגרים ענין הזלה ושפיכה כמו וכמים הנגרים ( ש''ב יד ) במורד במקום מדרון והוא מלשון ירידה וכן ויכום במורד ( יהושע ז )  {ה} במות מזבחות של עכו''ם  {ו} לעי ענין תל וגל כמו שמו את ירושלים לעיים ( תהלים עט ) למטעי מלשון נטיעה והגרתי ענין הזלה ושפיכה ואמר בלשון שאלה על ההפלה לגי לעמק  {ז} יכתו מל' כתיתה ושבירה אתנניה מל' אתנן עצביה העכו''ם תקרא כן על כי מעצבת לב עובדיה קורא ואינו נענה  {ח} ואילילה מל' יללה שולל ענין שטות וטרוף הדעת וכן מוליך יועצים שולל ( איוב יב ) כתנים מין נחש כבנות יענה שם עוף בת היענה  {ט} אנושה כאובה ביותר כמו אנוש חצי ( שם לד ) שער עמי עיר עמי וכן באחד שעריך ( דברים יז )  {י} התפלשי ענין הגלגול והלכלוך וכן והתפלשו אדירי הצאן ( ירמיה כה )  {יא} עריה ענין גלוי כמו ואת ערום ועריה ( יחזקאל טז ) בשת הוא כנוי לערוה וכן והחזיקה במבושיו ( דברים כה )  {יב} חלה מל' חיל וחלחלה  {יג} רתום הוא ענין אסור וקשירה והוא לשון ערבי לרכש שם מין בהמה הקלה לרוץ כמו רכבי הרכש ( אסתר ח ) לבת ציון לעדת ציון פשעי כן יקראו הפסילים כי מפשעת אנשים וכן והפשע שומם ( דניאל ח )  {יד} שלוחים כן יקרא מתן גדול וכן ויתנה שלוחים לבתו ( מ''א ט ) על כמו אל מורשת מל' ירושה לאכזב ענין עזיבה והפסק כמו כי תכזבי ( ישעיה נז )  {טו} אבי כמו אביא באלף וכן אל יני ראשי ( תהלים קמא ) ומשפטו יניא באל''ף  {טז} קרחי ענין מריטת השער וכן והקריחי עליך ( יחזקאל כז ) וגוזי מל' גזיזה וחתוך וכן גזי נזרך ( ירמיה ז ) תענוגיך מל' עונג ותפנוק    {א} לאל ענין כח ואומץ כמו יש לאל ידי ( בראשית לא )  {ב} ונשאו לקחו כמו ישא ברכה ( תהלים כד )  {ג} תמישו ענין הסרה כמו לא ימיש עמוד הענן ( שמות יג ) רומה מלשון התרוממות  {ד} ישא ענין הרמת קול ונהה נהי נהיה עניינו קינה ויללה כמו אשא בכי ונהי ( ירמיה ט ) שדוד נשדונו מלשון שדידה ועושק חלק אחוזת נחלה כמו חלקת יואב ( ש''ב יד ) ימיר מל' תמורה וחלוף ימיש ענין הסרה לשובב מל' השבה  {ה} חבל מל' קו המדה  {ו} תטיפו יטיפון הוא מל' נטיפה והזלה והושאל בענין הדבור של נבואה וכן והטף אל דרום ( יחזקאל כא ) יסג מל' השגה וקרוב ועם היא בסמ''ך וכן ותסג ולא תפליט ( לקמן ו ) רוח רצון מעלליו מעשיו  {ח} ואתמול ענינו כמו אתמול בחול''ם וכן כי ערוך מאתמול תפתה ( ישעיה ל ) ממול מנגד שלמה מלבוש אדר מלבוש יקר כמו ויעבר אדרתו ( יונה ג ) תפשיטון ענין הסרת המלבוש  {ט} עולליה בנים הקטנים הדרי מל' הדר ויופי ועל העושר יאמר  {י} המנוחה מקום מנוח ר''ל נחלה תחבל וחבל מל' חבלה והשחתה נמרץ ענין חוזק כמו קללה נמרצת ( מ''א ב )  {יא} לו ענינו כמו אם וכן לו חיה רעה ( יחזקאל יד ) אטיף הושאל בענין הדבור של נבואה  {יב} בצרה בלשון שאלה אמר על דיר הצאן שהיא להם למבצר הדברו ענין הנהגה וכן ורעו כבשים כדברם ( ישעיה ה ) תהימנה מל' המייה ושאון  {יג} הפורץ מלשון פרצה ושבירה    {א} נא עתה וקציני ענין שררה  {ב} ושארם כן תקרא הבשר כמו אם יכין שאר לעמו ( תהלים עח )  {ג} הפשיטו ענין הסרה פצחו ענין פתיחה כמו פצחו ורננו וזמרו ( שם צח ) יפרשו מל' פרוסה ושבירה ועם היא בשי''ן וכן פורש אין להם ( איכה ד ) בסיר קדרה כמו שפות הסיר ( מ''ב ד ) קלחת גם הוא כלי בשול כמו או בקלחת או בפרור ( ש''א ב )  {ד} יענה ענין השבה הרעו מל' רעה  {ה} המתעים מל' תועה הנושכים חותכים לאכול וכן אם ישוך הנחש ( קהלת י ) בשניהם מל' שן וקדשו ענין הזמנה כמו קדשו קהל ( יואל ב )  {ו} מחזון ענין נבואה מקסום מין כשוף ובאה ענין שקיעה כמו כי בא השמש ( ברא' כח ) וקדר ענין חשך ושחרות כמו שמש וירח קדרו ( יואל ד )  {ז} וחפרו ענין כלימה כמו וחפרה הלבנה ( ישעיה כד ) ועטו ענין עטיפה שפם הוא שער השפתים כמו ועל שפם יעטה ( ויקרא יג ) מענה ענין אמירה וכן ומה' מענה לשון ( משלי טז )  {ח} את רוח מן רוח וכן כצאתי את העיר ( שמות ט )  {ט} המתעבים מל' תעוב ושקץ יעקשו ענין עקום ומעוקל כמו ועם עקש תתפל ( ש''ב כב )  {יא} במחיר עניינו דמי ערך השוי וכן יקנה מקנה במחיר ( מ''א י ) יורו מל' הוראה ולמוד ישענו מל' השענה ובטחון  {יב} בגללכם בעבורכם וכן בגלל יוסף ( בראשית לט ) שדה כשדה עיין כמו עיים במ''ם וכן לקץ הימין ( דניאל יב ) ועיים הוא גלי אבנים וכן לעיי השדה ( לעיל א ) לבמות מל' במה    {א} באחרית בסוף נכון מוכן ומתוקן ונהרו ימשכו כנהר וכן ונהרו אל טוב ה' ( ירמיה לא )  {ב} לכו הוא ענין ל' זרוז ויורנו ענין למוד  {ג} והוכיח ענין ברור דברים עצומים חזקים וכתתו ענין כתישה לאתים שם כלי חפירה וכן את מחרשתו ואת אתו ( ש''א י''ג ) למזמרות שם הכלי שכורתין בו הומורות מל' וכרמך לא תזמור ( ויקרא כה )  {ד} מחריד מל' חרדה  {ו} הצולעה החגרת כמו והוא צולע על ירכו ( בראשית לב )  {ז} והנהלאה ענין יגיעה כמו נלאה מואב ( ישעי' טז )  {ח} עופל ענין מגדל ומבצר כמו עופל ובחן ( שם לב ) עדיך אליך כמו תגע עדיך ( איוב ד' ) תאתה ענין ביאה כמו אתא בוקר ( ישעיה כא )  {ט} תריעי רע ענין חבר ואוהב החזיקך ענין אחיזה חיל חלחלה ורתת  {י} חולי מל' חלחלה וגוחי ענין האנחה כי האנחה היא הוצאת הנשימה והוא מענין כי אתה גוחי מבטן ( תהלים כב ) שהוא ענין המשכה והוצאה וקרוב הוא אל לשון גניחה המוזכר בדרז''ל מקריה מעיר תנצלי ענין ריקות כמו ויתנצלו בני ישראל את עדים ( שמות ל''ג ) מכף מיד  {יא} תחנף תתחייב כמו ולא תחניפו את הארץ ( במדבר ל''ה ) ותחז כמו ותחזה והוא ענין ראיה והסתכלות כמו ואתה תחזה ( שמות י''ח )  {יב} כעמיר כן יקרא אגודת השבלים כמו וחצנו מעמר ( תהלים קכ''ט ) גורנה הוא המקום שמכניסין שם התבואה  {יג} ודושי מלשון דישה ופרסותיך הם כעין מנעלים שברגלי הבהמות כמו בפרסות סוסיו ( יחזקאל כ''ז ) ואמר בדרך שאלה נחושה נחושת והדקות ענין שחיקה כמו אדיקם ארקעם ( ש''ב כ''ב ) והחרמתי ענין הקדש כמו כל חרם בישראל ( במדבר י''ח ) בצעם חמדת עשרם כמו בצע כסף ( שופטים ה ) וחילם גם הוא ענין עושר כמו ושללו חילך ( יחזקאל כ''ו )  {יד} תתגודדי ענין שריטת הבשר כמו לא תתגודדו ( דברים י''ד ) גדוד ענין מחנה וכן פשט גדוד ( הושע ו ) מצור כן יקרא הקפת גייסות סביב העיר ללכדה בשבט בשרביט הלחי כן נקרא המקום שאצל העין    {א} צעיר קטן ונבזה באלפי ענין שררה כמו אל תבטחו באלוף ( לקמן ז )  {ג} ורעה ר''ל ינהיג בגאון ענין רוממות אפסי קצות כי בקצוות הארץ היא אפס וכלה  {ד} ידרוך מלשון דריכה והלוך בארמנותינו מלשון ארמון והיכל נסיכי ענין שררה אדם רצה לומר חשובים  {ה} ורעו יגהיגו בפתחיה מלשון פתח  {ו} כרביבים הוא המטר החזק כמו וימנעו רביבים ( ירמיה נ ) ייחל מלשון תוחלת ותקוה  {ז} בבהמות יער ר''ל בחית יער וכן ושן בהמות ( דברים ל''ב ) ככפיר ארי בחור ורמס ענין דריסה ברגל  {ח} תרום מלשון רוממות צריך מלשון צר ואויב  {י} והרסתי ענין נתיצה ושבירה מבצריך ערי המבצר  {יא} ומעוננים ענין כשוף כמו מעונן ומנחש ( דברים י''ח )  {יג} ונתשתי ענין עקירה כמו לנתוש ולנתוץ ( ירמיה א ) אשיריך מלשון אשרה והוא אילן הנעבד עריך שונאך כמו ויהי ערך ( ש''א ט''ז )    {א} נא עתה קום הוא ענין זרוז ריב ענין ויכוח את ההרים אל ההרים  {ב} והאיתנים ענין חוזק כמו איתן מושבך ( במדבר כ''ד ) מוסדי מלשון יסוד יתוכח ענין ברור דברים  {ג} מה המלה ההיא יורה על הפלגת הרבוי כמו מה רב טובך ( תהלים ל''א ) הלאתיך ענין יגיעה כמו ונלאו מצרים ( שמות ז ) ענה עדות כמו לא תענה ( שם כ )  {ה} ענה מלשון ענייה ותשובה  {ו} אקדם אבוא לפניו וכן לא יקדמנה מגן ( ישעיה ל''ז ) אכף מלשון כפיפה והכנעה  {ז} הירצה מלשון רצוי ברבבות רבבה הוא עשרת אלפים פרי בטני הם הבנים  {ח} והצנע מלשון צניעות והסתר  {ט} ותושיה ר''ל ואיש תושיה כמו ואני תפלה ( תהלים ק''ט ) והראוי איש תפלה ותושיה הוא ענין חכמת התורה והוא מלשון יש כי ישנה לעולם ולא תשוב לאין כיתר הדברים וכן יצפון לישרים תושיה ( משלי ב ) יראה מלשון ראיה יעדה ענין הזמנה וקביעות כמו שם יעדה ( ירמיה מ''ז )  {י} האש היא כמו היש וכן אם אש להאמין ( ש''ב י''ד ) בית רשע כמו בבית ואיפת שם מדה רזון מלשון רזות וכחשות ואמר בדרך שאלה על החסרון זעומה מלשון זעם וכעס  {יא} האזכה מלשון זכות במאזני כף המאזנים ובכיס אמתחת ושק ישימו בו אבני המשקל  {יג} החליתי מלשון חולי הכותך מלשון הכאה השמם מלשון שממון  {יד} וישחך ענין שפלות והכנעה כמו וישח אדם ( ישעיה ב' ) ותסג ענין השגה וקרוב וכן לא יסג כלימות ( לעיל ב' ) תפליט ענין הצלה כמו רני פלט ( תהלים ל''ב )  {טו} תדרוך הדרך לדרוך ברגל על הזתים להוציא השמן תסוך ענין משיחה ותירוש ענבי היין  {טז} במועצותם מלשון עצה לשמה ענין תמהון לשרקה הוא קול הבאה בקבוץ השפתים והדרך לעשותם כשרואים דבר חשוב שנחרב וכן לשמה ולשרקה ( ירמיה יט ) תשאו מלשון משא וסבל    {א} אללי מלשון יללה וכן אם רשעתי אללי לי ( איוב י ) קיץ ר''ל פירוח הקיץ כעוללות הם הענבים הגרועים הנלקטים בסוף בציר כן יקרא תלישת הענבים כמו כי תבצור כרמך ( דברים כ''ד ) אשכול כן יקרא הענף שהענבים תלוים בו כמו ואשכול ענבים ( במדבר י''ג ) בכורה כן יקרא פרי שנגמר בשולה כמו כבכורה בתאנה בראשיתה ( הושע ט ) אותה מלשון תאוה וחשק  {ב} יארבו מלשון אורב יצודו מלשון צדייה חרם כמו בחרם והוא הרשת וכן משטח חרמים ( יחזק' כו )  {ג} להיטיב ענין חוזק כמו ההיטיב חרה לך ( יונה ד' ) הות ענין שברון נפש וכן הות לאביו בן כסיל ( משלי י''ט ) ויעבתוה ר''ל יחזקו כחבל עב  {ד} כחדק הוא מין קוץ כמו כמשוכת חדק ( שם ט''ו ) ממסוכה הוא הגדר ועם הוא בסמ''ך וכן ויסך אלוה בעדו ( איוב ג' ) מצפיך ענין תוחלת ותקוה כמו אערך לך ואצפה ( תהלים ה' ) פקדתך ענין זכרון מבוכתם ענין בלבול הדעת כמו נבוכים הם בארץ ( שמות י''ד )  {ה} באלוף ענין שררה כמו אלופי אדום ( שם ט''ו ) פתחי פיך על השפתים יאמר בדרך שאלה  {ו} מנבל ענין גנות וכעור כמו כי נבל נבלה ידבר ( ישעיה ל''ב ) כלה כן תקרא אשת הבן בחמתה כן תקרא אם הבעל  {ז} אצפה ענין תקוה אוחילה מלשון תוחלת ותקוה כמו יחל ישראל ( תהלים ק''ל )  {ט} זעף כעס וחימה אשא אסבול  {י} למרמס ענין דריסת הרגל חוצות שווקים  {יא} גדריך מלשון גדר וכותל חק ענין דבר קבוע  {יב} ועדיך אליך כמו תגע עדיך ( איוב ד' ) למני כמו למן והיו''ד נוספת וכן מני אפרים ( שופטים ה' ) מצור ענין מבצר  {יג} על יושביה עם יושביה  {יד} רעה ענין הנהגה שוכני היו''ד יתירה לבדד יחידי כמו לבדד לבטח תושיבני ( תהלים ד' ) כרמל כן יקרא מקום שדות וכרמים  {טז} תחרשנה מלשון חרש שאינו שומע  {יז} ילחכו ענין לקיקה בלשון כמו ועפר רגליך ילחכו ( ישעיה מ''ט ) כזוחלי ענין נגירה והזלה בארץ ובדרז''ל כל הימים מטהרים בזוחלין ( שבת ס''ט ) ויקרא הנחש כן לפי שאין לו רגלים והלוכו נראה כזוחל ונגרר וכן חמת זוחלי עפר ( דברים ל''ב ) ירגזו ענין חרדה ממסגרותיהם מלשון סגירה אל ה' את ה'  {יח} נושא ענין מחילה כמו נשאת עון עמך ( תהלים פ''ה ) החזיק ענין אחוזה  {יט} יכבוש ענין תפישה בחזקה כמו ויכבשום לעבדים ( ירמיה ל''ד ) במצלות ענין עומק כמו ואת רודפיהם השלכת במצולות ( שמות ט' )  