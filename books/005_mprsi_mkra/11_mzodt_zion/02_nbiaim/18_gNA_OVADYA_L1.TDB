      {א} וציר ענין שליח כמו וציר אמונים ( משלי יג )  {ב} בזוי מבוזה  {ג} השיאך ענין הסתה כמו הנחש השיאני ( בראשית ג ) שוכני היו''ד יתירה בחגוי ענין בקוע וחריץ כמו יונתי בחגוי הסלע ( ש''ה ב )  {ד} קנך מל' קן והוא מדור העופות  {ה} שודדי ענין גזל ועושק נדמיתה ענין כריתה ואבדון כמו ער מואב נדמה ( ישעיה טו ) דים די הספוק כמו והמלאכה היתה דים ( שמות לו ) בוצרים כן יקראו תולשי ענבי כרם כמו כי תבצור כרמך ( דברי' כד ) עוללות הם הענבים הקטנים הגרועים כמו לא תעולל ( שם )  {ו} נחפשו מלשון חפוש וחקירה כמו משם אחפש ( עמוס ט ) נבעו ענין דרישה וחפוש ודומה לו אם תבעיון בעיו ( ישעיה כא ) שהוא ענין דרישת שאלה וכמו שמלת בקשה הונח לדריש' שאלה ולחפוש כן מלת בעה הונח לשניהם מצפוניו מל' צפון ונסתר  {ז} שלחוך ענין לויה כמו ואברה' הולך עמם לשלחם ( בראשי' יח ) השיאך ענין הסתה יכלו מל' יכולת ונצחון לחמך ר''ל אוכלי לחמך מזור ענין מכה ותקרא כן ע''ש שזורים עליה אבק מסממנים המרפאים וכן ולא יגהה מכם מזור ( הושע ה ) תחתיך במקומך  {ט} וחתו ענין שבירה כמו והחתתי את עילם ( ירמיה מט ) תימן הוא אדום היושב בהר שעיר בדרומה של א''י מקטל ענין הרג כמו הן יקטלני ( איוב יג )  {י} מחמס ענין עושק  {יא} מנגד ממרחק שבות מל' שבי זרים מלשון זר ונכרי חילו ענין עושר כמו ועזבו לאחרים חילם ( תהלים מט ) ידו ענין השלכה והפלה כמו ידו אליה ( ירמיה נ )  {יב} נכרו מל' נכר וזר  {יג} אידם ענין צער ומקרה רע כמו הלא איד לעול ( איוב לא ) בחילו בעשרו  {יד} תעמוד ענינו התחזקות על הדבר וההשתדלות עליו ודומה לו אך יונתן וגו' עמדו על זאת ( עזרא י ) הפרק ענין שביר' כמו ופרסיהן יפרק ( זכריה יא ) פליטיו ענין שארית כמו פליט ושריד ( איכה ב ) תסגר ר''ל מסגר המאסר שרידיו ענין שארית  {טו} קרוב ר''ל נכון ומזומן לפניו וכן כי קרוב יום אידם ( דברים לב )  {טז} ולעו ענין השחתה ובלבול וכן על כן דברי לעו ( איוב ו )  {יז} מורשיהם מל' ירושה  {יח} להבה שלהבת לקש הוא תבן הדק ודלקו ענין שרפה והבערה  {יט} והשפלה העמק  {כ} החל כמו החיל ונפלה היו''ד  