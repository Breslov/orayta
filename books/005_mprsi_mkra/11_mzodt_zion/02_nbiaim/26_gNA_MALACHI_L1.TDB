      {א} משא נבואה ולתוספת ביאור אמר דבר ה'  {ג} לתנות מלשון תנין והוא מין נחש  {ד} רששנו מלשון רש ועני וכן מתרושש והון רב ( משלי י''ג ) גבול ענין מחוז זעם ענין כעס  {ו} אדונים דרך המקרא להזכיר שם אדנות בלשון רבים וכן אדוני יוסף ( בראשית ל''ט )  {ז} מגישים מקריבים לחם כן יקרא כל הקרב על המזבח וכן את קרבני לחמי ( במדבר כח ) מגואל מתועב ומטונף כמו מוראה ונגאלה ( צפניה ג ) גאלנוך ר''ל גאלנו ותעבנו קרבניך שלחן ר''ל המזבח שמסדרין עליו הקרבן לה' כעין שמסדרין על השולחן וכמ''ש וידבר אלי זה השלחן וגו' ( יחזקאל מ''א )  {ח} פסח חגר וצולע לפחתך ענין שר ושליט כמו פחת יהודה ( חגי א ) הישא פניך זה הלשון יאמר על הכבוד וכן זקן ונשוא פנים ( ישעיה ג )  {ט} חלו ענין תפלה כמו ויחל משה ( שמות לב ) ויחננו מלשון חנינה וחמלה  {י} תאירו תבעירו כמו נשים באות מאירות אותה ( ישעיה כז ) חפץ ענין רצון ומנחה כן יקראו כל הקרבנות שבאים למנחה ולדורון וכן וערבה לה' מנחת ( לקמן ג )  {יא} מבואו ענין שקיעה כמו כי בא השמש ( ראשית כא ) מקטר מל' הקטרה מגש ענין הקרבה  {יב} וניבו ענין אמירה כמו בורא ניב שפתים ( ישעיה נז ) אכלו מאכלו  {יג} מתלאה ענין עיפות ויגיעה כמו את כל התלאה ( שמות יח ) והפחתם ענין דאבון ותוגה כמו מפח נפש ( איוב יא ) או הוא מל' הפחה ונשיבת רוח  {יד} וארור ענין קללה נוכל ענין ערמימות כמו ויתנכלו אותו ( בראשית לז )    {ב} המארה וארותי מל' ארירה וקללה  {ג} גוער ענין זעקת נזיפה וזריתי אפזר כמו מזרה ישראל ( ירמיה לא ) פרש זבל וצואה כמו וקרבו ופרשו ( ויקרא ד ) חגיכם כן יקראו הקרבנות לפי שרובם באים בחג וכן אסרו חג בעבותים ( תהלים קיח )  {ה} נחת ענין פחד כמו ויהי חתת אלהים ( בראשית לה )  {ו} ובמישור מל' ישר  {ז} מלאך שליח כמו ויאמר חגי מלאך ה' ( חגי א )  {ח} סרתם מל' הסרה הכשלתם מל' מכשול  {ט} כפי כשיעור כמו איש כפי אכלו ( שמות יב ) ונושאים פנים זה הלשון יאמר על הכבוד והחנופה וכן ופני רשעים תשאו ( תהלים פב )  {י} נבגד ענין פשע ומרד באחיו ענינו אחוה וקורבה לחלל ענין הבטול וההפרה  {יב} ער מל' התעוררות ועונה מל' עליה ותשובה מאהלי ר''ל מאהלי תורה ומגיש מקריב מנחה תשורה וקרבן  {יג} כסות מל' כסוי ואנקה ענין צעקת אנחה כמו אנקת אסיר ( תלים קב ) פנות מל' הפנה וסבוב  {טו} ושאר הנה יתרון מעלה כי כמו שמלת יותר היא משותפת להשארה וליתרון מעלה כמ''ש יתר מדעהו צדיק ( משלי יב ) כן מלת שאר משותפ' לשניה' רוח ר''ל רוח חכמה ויראת ה' ברוחכם ענין רצון כמו הנני נותן בו רוח ( ישעיה לז )  {טז} חמס ענין מחשבה רעה ושנאה  {יז} הוגעתם מל' יגיעה ועייפות חפץ ענין רצון    {א} ופנה ענין הסרה ובעור כמו פנית לפניה ( תהלים פ )  {ב} מכלכל יסבול כמו ומי יכילנו ( יואל ב ) מצרף ענין זכוך מהסיג כמו צרפתיך ולא בכסף ( ישעיה מח ) וכבורית שם עשב המנקה וכן ותרבי לך בורית ( ירמיה ב ) מכבסים מלשון כבוס  {ג} כסף כמו ככסף וזקק ענין זכוך וצרוף כמו מזוקק שבעתים ( תהלים יב ) מגישי ענין הקרבה מנחה ר''ל תשורה וכל הקרבנות בכלל בצדקה ר''ל כדת וכראוי  {ד} וערבה ענין מתיקות וכן ושנתי ערבה לי ( ירמיה לא ) קדמוניות מלשון קודם  {ה} ובעושקי ענין גזל ומטי מל' הטייה  {ו} שניתי מלשון השתנות וחלוף כליתם מל' תכלית וסוף  {ז} למימי הלמ''ד נוספת  {ח} היקבע ענין עושק כמו וקבע את קבעיהם נפש ( משלי כד )  {ט} במארה נארים מל' ארירה וקללה  {י} טרף ענין מזון והוא מושאל ממזון החיה הבאה ע''י טריפה ובחנוני מל' בחינה ונסיון נא עתה ארובות חלונות כמו וארובות השמים נפתחו ( ראשית ז ) והריקותי ענין הזלה ושפיכה כמו על הארץ יריקו ( קהלת יא ) בלי הוא כמו אל ולא די ענין הספוק  {יא} וגערתי ענין זעקת נזיפה תשכל ענין חסרון הפרי והוא מושאל ממחוסר בנים הנקרא שכול  {יב} ואשרו ענין הלול ושבח כמו אשרי האיש ( ת''א ) ארץ ר''ל בארץ חפץ ענין רצון  {יג} חזקו ענין קושי  {יד} שוא ענין חנם בצע ענין תועלת כמו מה בצע בדמי ( שם ל ) קדורנית ענין שחרות כמו שמש וירח קדרו ( יואל ד ) ור''ל שחוח ובהכנעה  {טו} מאשרים משבחים נבנו מלשון בנין בחנו מלשון בחינה ונסיון וימלטו ענין הצלה  {טז} ויקשב ענין האזנה ספר מגילה ולחושבי מל' מחשבה  {יז} סגלה ענין אוצר כמו וסגולת מלכים ( קהלת ב ) וחמלתי ענין רחמנות  {יט} בוער ענין שרפה קש הוא התבן הדק ולהט ענין שרפה והתלהבות כמו אש לוהט ( תהלים קד ) לא יעזוב לא יניח  {כ} ופשתם ענין רבוי ור''ל רבוי הבשר וכן כי תפושו כעגלה דשה ( ירמיה ג ) מרבק כן יקרא דיר העגלים מקום שמתפטמים שם וכן ועגלים מתוך מרבק ( עמוס ו )  {כא} ועסותם ענין מיעוך וכתישה וכן מעסיס רמוני ( ש''ה ה ) והוא המיץ מן הרמונים אשר יקרא כן ע''ש שממעכים וכותשים הרמונים להוציא המיץ כפות כמו ששטחית היד נקרא כף היד כן שטחית הרגל נקרא כף הרגל  {כב} בחורב הוא הר סיני על כל ישראל בעבור כל ישראל  {כג} לפני קודם  {כד} והשיב מל' תשובה על בנים ר''ל על ידי בנים או על הוא כמו עם חרם ענין כריתה ואבדון כמו וחרם לא יהיה עוד וישבה ירושלים לבטח ( זכריה י''ד )  