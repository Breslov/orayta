<div dir="rtl">
= מבוא =

לאחרונה הוספנו אפשרות להוסיף קבצים אישיים לאורייתא.
אופציה זו עדיין במצב בטא, מה שאומר שהיא לא עובדת באופן חלק.

= הוספת ספרים- כללי =

אורייתא יודעת לעבד קבצי טקסט, דפי אינטרנט (HTML), וקבצי pdf.

קבצי טקסט חייבים להיות בקידוד utf-8

קיימת גם תוכנה להמרה אוטומטית של קבצים ממעבדי תמלילים שונים כגון מיקרוסופט וורד ואופן אופיס. פרטים נוספים כאן: http://code.google.com/p/orayta/wiki/HowToUse_Odt2Ory


= הוספת ספרים אוטומטית =

ניתן להוסיף ספרים דרך התוכנה על ידי לחיצה על קובץ> import.
תפתח חלונית שמאפשרת לבחור הוספה של קבצים בודדים או הוספה של תיקיות שלמות.

= הוספת ספרים ידנית =
בלינוקס הספרים נשמרים בשני מקומות:

`/usr/share/Orayta/Books` – לקבצים של המערכת.

`~/.Orayta` – לקבצים של המשתמש. (קבצים שיוספו על ידי הוספת קבצים אוטומטית יועתקו לכאן).

בחלונות ניתן להוסיף קבצים ידנית לתיקיה Books שנמצאת בתוך התיקיה אליה התקנתם את אורייתא. (בדרך כלל 
c:\program files\אורייתא\Books)

ניתן להוסיף קבצים ותיקיות לכל אחד מהמקומות האמורים, והם יופיעו באורייתא בפעם הבאה שתפעילו את התוכנה.

= מקורות להוספת ספרים =
קיימים אתרים רבים ברחבי האינטרנט, שמחזיקים ספרי קודש רבים אך אינם מתירים לעשות בהם שימוש שאיננו אישי בלבד, וכן אינם מאפשרים להוסיף ספרים אלו למאגר הקבוע של אורייתא. על אף האמור ברוב המקרים אין בעיה להוריד דפים וקבצים מאתרים אלו ולהוסיף אותם באופן עצמאי למאגר האישי של אורייתא.

== דוגמאות ==
ניתן להוריד תלמוד ירושלמי ותוספתא בפורמט html מאתר מכון ממרא:
http://www.mechon-mamre.org/dlb.htm

ניתן להוריד ספרים רבים בפורמט pdf מאתר היברו בוקס:
http://www.hebrewbooks.org/
אולם פורמט זה אינו מאפשר חיפוש בתוכן הספרים.

= קבצי הגדרות =
לצורך פעולה תקינה רצוי לייצר לכל אחד מהקבצים שאתם מוסיפים (בפורמט טקסט), קובץ הגדרות.
קובץ הגדרות הוא קובץ ששמו זהה לשמו של הספר, למעט הסיומת שהיא `.conf`.
קובץ הגדרות צריך להכיל את הערכים הבאים:
{{{
DisplayName="שם הספר"
UniqueId="מספר ייחודי"
}}}
`שם הספר` הוא השם שאתם רוצים שהתוכנה תציג לספר שלכם.
`מספר ייחודי` הוא מספר מזהה שצריך להיות ייחודי לכל אחד מהספרים הקיימים באורייתא, בלי קשר למקורם.
נכון לעכשיו הספרים הקיימים במערכת משתמשים במספרים בין 1 ל 40000 כך שאתם יכולים לתת כל מספר הגדול מ40000. (אם לא תתנו מספר, התכנה תייצר מספר אקראי אך הוא ישתנה מהפעלה להפעלה, מה שיגרום לפונקציות כמו סימניות לא לעבוד כמו שצריך).

= כותרות לקבצי טקסט =
אם תוסיפו קובץ טקסט רגיל לאורייתא, הוא יופיע בתוכנה כבלוק גדול שיכולת הדפדוף בו ידנית בלבד.
כעת נסביר כיצד ליצור הפניות לפרקים וכדומה בצורה דומה להפניות הקיימות בספרי המערכת:

אורייתא מזהה כותרות על פי סימנים מיוחדים שמופיעים בתחילת השורה. הסימנים הם:

`$` - כותרת לכל הספר.

`#` - כותרת ברמה 5.

`^` - כותרת ברמה 4.

`@` - כותרת ברמה 3.

`~` - כותרת ברמה 2.

`!` - כותרת ברמה 1.

=== דוגמאות ===

השורה הבאה:
{{{
@ פרק ג
}}}
אומרת לאורייתא לייצר כותרת ברמה 3 ושמה "פרק ג", וכן לייצר הפניה לכותרת זו בראש העמוד.
באותו אופן השורה
{{{
~ הלכה יט
}}}
תייצר כותרת ברמה 2 והפניה מתאימה.
