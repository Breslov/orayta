&UniqueId=1499&LastLevelIndex=2&TextSource=ר' פנחס ראובן שליט''א&ForcedBookName=מצודת ציון&CosmeticsType==726&GroupId=b33&PutNewLinesAsIs=0&SearchInTitles=0
// C:\Dev\BhOCR\Runtime files\Projects\eNA_KOHELET Layer 3 - 0 pages


$ קהלת - מצודת ציון



~ קהלת פרק-א

! {א}
<b>קהלת .</b> הוא ענין קבוץ ואסיפה . כמו קהלת יעקב ( דברים לג ד ) , והמלך שלמה היה נקרא כן , על שהקהיל הדעות המנגדות לצרף וללבן הצודק מהבלתי צודק :
! {ב}
<b>הבל .</b> ענינו דבר שאין בו ממש , והוא מושאל מלשון הבל פה המוזכר בדברי רז''ל . וכן וילכו אחרי ההבל ( ירמיה ב ה ) :
! {ג}
<b>יתרון .</b> מלשון מותר וריוח : <b>תחת השמש .</b> במקום השמש :
! {ה}
<b>ובא .</b> ענין שקיעה . כמו כי בא השמש ( בראשית כח י ) : <b>שואף .</b> ענין ההבטה והתאוה אל הדבר . כמו כעבד ישאף צל ( איוב ז ב ) :
! {ו}
<b>הרוח .</b> ענינו רצון . כמו הנני נותן בו רוח ( ישעיה לז ז ) :
! {ח}
<b>הדברים .</b> הענינים . כמו על דבר הכסף ( בראשית מג יח ) :
! {ט}
<b>כל חדש .</b> שום חדש . וכן לא תעשה כל מלאכה ( שמות כ י ) :
! {י}
<b>לעולמים .</b> כמו בעולמים והלמ''ד במקום הבי''ת . וכן כתוב בוחר אתה לבן ישי ( ש''א כ ל ) ומשפטו בבן ישי . ומלת עולמים יורה על זמנים רבים . כמו ועבדו לעולם ( שמות כא ו ) :
! {יב}
<b>הייתי .</b> דבר ההוה נופל בו לשון עבר ולשון עתיד . כמו שנאמר והלכו בניו וגו' ככה יעשה איוב ( איוב א ה ) :
! {יג}
<b>ונתתי .</b> ושמתי . בדברי רז''ל נתן בו עיניו ( שבת לד . ) : <b>ולתור .</b> ענין חפוש ובקור . כמו לתור את הארץ ( במדבר יד לו ) : <b>ענין רע .</b> דבר רע . ובדברי רז''ל יש הרבה : <b>נתן .</b> ענינו עזיבה . כמו ולא נתן סיחון ( שם כא כג ) : <b>לענות .</b> מלשון עינוי ויסורים :
! {יד}
<b>ורעות .</b> ענין שבירה . כמו תרועם בשבט ברזל ( תהלים ב ט ) : <b>רוח .</b> רצון :
! {טו}
<b>מעות .</b> ענין קלקול והשחתה . כמו ודרך רשעים יעות ( שם קמו ט ) : <b>להמנות .</b> מלשון מנין ומספר :
! {טז}
<b>ראה .</b> הוא מושאל על הבנת הדבר . וכן ראה דבריך טובים ( ש''ב טו ג ) :
! {יז}
<b>הוללות .</b> ענין שיעמום וערבוב הדעת . כמו ושופטים יהולל ( איוב יב וז ) : <b>ושכלות .</b> כמו וסכלות בסמ''ך , והוא ענין שטות : <b>רעיון .</b> ענין שברון . כמו שנאמר למעלה ורעות רוח :

~ קהלת פרק-ב

! {א}
<b>לכה .</b> הוא ענין זרוז . כמו ועתה לכו ונהרגוהו ( בראשית לז כ ) ויוסף הלא בא אליהם : <b>נא .</b> עתה : <b>אנסכה .</b> מלשון נסיון ובחינה , ורוצה לומר אנסה אותך . כמו למה אככה ( ש''ב ב כב ) ופירושו אכה אותך :
! {ב}
<b>מהולל .</b> ענין שיעמום :
! {ג}
<b>תרתי .</b> ענין חיפוש ובקור . כמו ולתור בחכמה ( לעיל א יג ) :
! {ה}
<b>גנות .</b> מקום זרוע ירקות ופרחים : <b>ופרדסים .</b> מקום נטוע אילנות בעלי פרי :
! {ו}
<b>ברכות .</b> מקום בנוי באבנים ובסיד ושם מתכנסים המים . וכן בתעלת הברכה ( מ''ב יח יז ) :
! {ח}
<b>וסגולת .</b> כן יקרא דבר נחמד הגנוז באוצר . וכן והייתם לי סגולה ( שמות יט ה ) : <b>עשיתי .</b> תכנתי והכנתי . כמו ובן הבקר אשר עשה ( בראשית יח ח ) : <b>שרים .</b> משוררים זכרים : <b>ושרות .</b> משוררות נקבות : <b>שדה .</b> מרכבה מוקפת מחיצה ממעל דומה לתיבה . ובדברי רז''ל שידה תיבה ומגדל ( שבת קכ . ) :
! {ט}
<b>עמדה .</b> נתקיימה . וכן לשמור את בריתו לעמדה ( יחזקאל יז יד ) :
! {י}
<b>אצלתי .</b> ענין הפרשה והבדלה . כמו ואצלתי מן הרוח ( במדבר יא יז ) :
! {יא}
<b>ופניתי .</b> מלשון הפנה וסבוב : <b>ורעות .</b> ענין שבירה : <b>רוח .</b> רצון : <b>יתרון .</b> מותר וריוח : <b>תחת .</b> במקום :
! {יב}
<b>והוללות .</b> שיעמום : <b>וסכלות .</b> שטות :
! {יד}
<b>שמקרה .</b> מאורע :
! {טו}
<b>ולמה .</b> על מה , רוצה לומר מה תועלת :
! {כא}
<b>ובכשרון .</b> ענין יושר :
! {כב}
<b>הוה .</b> מלשון הויה : <b>וברעיון .</b> ובשברון :
! {כה}
<b>יחוש .</b> הוא מלשון חשש הידוע בדברי רז''ל :
! {כו}
<b>ורעות רוח .</b> שבר רצון :

~ קהלת פרק-ג

! {א}
<b>חפץ .</b> ענינו כמו רצון :
! {ב}
<b>לטעת .</b> מלשון נטיעה :
! {ד}
<b>רקוד .</b> ענין דילוג וקפיצה של שמחה :
! {ה}
<b>כנוס .</b> ענין אסיפה וקבוץ : <b>לחבוק .</b> הוא סביבת הזרוע בגוף בעבור אהבה :
! {ז}
<b>לחשות .</b> ענין שתיקה . כמו ויחשו גליהם ( תהלים קז כט ) :
! {י}
<b>נתן .</b> ענין מסירה : <b>לענות .</b> מלשון עינוי ויסורים :
! {יא}
<b>מבלי .</b> ענינו כמו מלבד :
! {יג}
<b>מתת .</b> מלשון מתנה :
! {יז}
<b>חפץ .</b> רצון :
! {יח}
<b>על דברת .</b> על ענין כמו על דבר הכסף ( בראשית מג יח ) ולפי שהוא דבוק אל בני האדם לזה אמר דברת . כמו עזי וזמרת יה ( שמות טו ב ) : <b>לברם .</b> מלשון ברור דבר ובחינה :
! {יט}
<b>ומותר .</b> מלשון יתרון : <b>אין .</b> ענינו כמו לא יש : <b>כי .</b> אם :

~ קהלת פרק-ד

! {א}
<b>ושבתי .</b> מלשון השבה והחזרה : <b>העשוקים .</b> ענין ערור ותגר . כמו והיית אך עשוק וגזול ( דברים כח ) : <b>מנחם .</b> מלשון תנחומין :
! {ב}
<b>עדנה .</b> עדיין :
! {ג}
<b>עדן .</b> עדיין :
! {ד}
<b>כשרון .</b> ענין יושר : <b>כי היא .</b> אשר היא :
! {ה}
<b>חובק .</b> ענין סבוב היד בדבר מה :
! {ו}
<b>כף .</b> כף היד : <b>נחת .</b> מלשון מנוחה : <b>חפנים .</b> כן יקראו כפות הידים הדבקות זה בזה :
! {ט}
<b>שכר .</b> ענין ריוח :
! {י}
<b>ואילו האחד .</b> ואוי לו . וכן אי לך ארץ ( לקמן י טז ) :
! {יב}
<b>יתקפו .</b> מלשון תקיף וחוזק ואחיזה בכח רב . כמו ולא יוכל לדון עם שהתקיף ממנו ( לקמן ו י ) : <b>ינתק .</b> ענין העתק וקריעה . כמו וינתק את היתרים ( שופטים טז ט ) :
! {יג}
<b>מסכן .</b> עני ורש . כמו וחכמת המסכן בזויה ( לקמן ט טז ) : <b>להזהר .</b> ענינו כמו זריזות ושמירה מן הנזק :
! {יד}
<b>הסורים .</b> חסר האל''ף והראוי האסורים : <b>רש .</b> עני ודל :
! {טו}
<b>כל החיים .</b> אדם חרוץ וזריז יקרא בפי הבריות אדם חי : <b>המהלכים .</b> ענין טיול :
! {יז}
<b>מתת .</b> מלשון נתינה . כמו ביום תת ה' ( יהושע י יב ) :

~ קהלת פרק-ה

! {א}
<b>תבהל .</b> מלשון בהלה ומהירות : <b>על פיך .</b> מלת על באה במקום הבי''ת . כמו וסגרו על מסגר ( ישעיה כד כב ) :
! {ה}
<b>אל תתן .</b> אל תעזוב . כמו ולא נתן סיחון ( במדבר כא כג ) : <b>לחטיא .</b> ענין חסרון . כמו ולא יחטיא ( שופטים כ טז ) : <b>בשרך .</b> כן יקראו הבנים . כמו שנאמר והיו לבשר אחד ( בראשית ג כד ) , ורוצה לומר בשר האב והאם נעשה אחד בהבנים : <b>המלאך .</b> שליח : <b>וחיבל .</b> ענין השחתה . כמו וחובל עול מפני שמן ( ישעיה י כז ) :
! {ו}
<b>ודברים .</b> ענינים . כמו על דבר הכסף ( בראשית מג יח ) : <b>כי .</b> אלא :
! {ז}
<b>עושק .</b> גזל : <b>שומר .</b> ממתין . כמו ואביו שמר את הדבר ( שם לז יא ) :
! {ט}
<b>בהמון .</b> מלשון המיה . ורוצה לומר מרבית אנשים שגדלה קול המייתם . וכן על ההמון הזה ( דה''ב יד י ) :
! {י}
<b>כשרון .</b> מלשון כשר וטוב :
! {יד}
<b>לא ישא .</b> לא יקח . כמו ובתים ונשאו ( מיכה ב ב ) : <b>בעמלו .</b> הבי''ת הוא במקום מ''ם . כמו והנותר בבשר ובלחם ( ויקרא ח לב ) :
! {טו}
<b>כל עומת .</b> ענינו כמו כנגד , רוצה לומר שוה ודומה . וכן לעומת קלעי החצר ( שמות לח כא ) :
! {טז}
<b>וקצף .</b> הוא הראות הכעס אל החוץ :
! {יח}
<b>ונכסים .</b> בה כלול זהב וכסף וכלים ומקנה וכו' . וכן בנכסים רבים שובו ( יהושע כב ח ) : <b>והשליטו .</b> ענין ממשלה ויכולת : <b>ולשאת .</b> ולקחת : <b>מתת .</b> מלשון נתינה . כמו ביום תת ה' ( שם י יב ) :
! {יט}
<b>מענה .</b> ענין עדות . כמו לא תענה ( שמות כא יד ) :

~ קהלת פרק-ו

! {א}
<b>ורבה .</b> גדולה . כמו על כל רב ביתו ( אסתר א ח ) :
! {ג}
<b>ורב .</b> גדול רוצה לומר מכובד : <b>הנפל .</b> כן יקרא הנולד מת :
! {ה}
<b>נחת .</b> רוצה לומר נחת רוח :
! {ז}
<b>תמלא .</b> ענינו כריתה וחתוך . כמו התמלא בשכות עורו ( איוב מ לא ) :
! {ח}
<b>נגד .</b> ענינו השואה ודמיון . וכן ואלכה לנגדך ( בראשית לג יב ) :
! {י}
<b>שהתקיף .</b> ענין חוזק ואלמות . כמו אם יתקפו האחד ( לעיל ד יב ) :

~ קהלת פרק-ז

! {ו}
<b>הסירים .</b> ענפי קוצים . כמו עד סירים סבוכים ( נחום א י ) : <b>הסיר .</b> כן יקרא קדרה של נחשת . כמו והיה כל סיר ( זכריה יד כא ) , ואמר בלשון הנופל על הלשון :
! {ז}
<b>העושק .</b> ענין קנתור וערעור . כמו את כל העשוקים ( לעיל ד א ) : <b>יהולל .</b> ענין ערבוב הדעת . כמו ושופטים יהולל ( איוב יב יז ) : <b>לב מתנה .</b> רוצה לומר לב חכמה שהיא מתנה לאדם מאת המקום . כמו שנאמר כי ה' יתן חכמה ( משלי ב ו ) :
! {ח}
<b>רוח .</b> ענינו רוגז . כמו הניחו את רוחי ( זכריה ו ח ) : <b>מגבה רוח .</b> ענין גאוה יתירה :
! {ט}
<b>אל תבהל .</b> אל תמהר :
! {יג}
<b>עותו .</b> ענין קלקול :
! {יד}
<b>על דברת .</b> בעבור . כמו על דבר הכסף ( בראשית מג יח ) :
! {טז}
<b>תשומם .</b> מלשון שממון :
! {יז}
<b>תרשע .</b> ענין חרדה ובלבול . כמו ובכל אשר יפנה ירשיע ( ש''א יד ) :
! {יח}
<b>תנח .</b> מלשון הנחה ועזיבה :
! {כג}
<b>נסיתי .</b> מלשון נסיון :
! {כה}
<b>ולתור .</b> ענין חפוש ובקור : <b>וחשבון .</b> מלשון מחשבה . וכן כי אין מעשה וחשבון ( לקמן ט י ) : <b>כסל .</b> מלשון כסיל : <b>והסכלות .</b> שטות : <b>הוללות .</b> שעמום :
! {כו}
<b>מצודים .</b> שם כלי מכלי הציידים . וכן במצודה רעה ( שם ט יב ) : <b>וחרמים .</b> רשתות . כמו יגורהו בחרמו ( חבקוק א טו ) : <b>אסורים .</b> קשורים . כמו וימסו אסוריו ( שופטים טו יד ) :
! {כז}
<b>אמרה קהלת .</b> תחסר מלת נפש ולזה אמר בלשון נקבה שעל הנפש ידבר וכאילו אמר נפש קהלת . וכן ותכל דוד ( ש''א יג לט ) : <b>חשבון .</b> מחשבת בינה :
! {כח}
<b>עוד .</b> ענינו הרבה יותר מן הנהוג והרגיל . כמו ויבך על צואריו עוד ( בראשית מו כט ) :

~ קהלת פרק-ח

! {א}
<b>פשר .</b> ענין פתרון ופירוש . כמו מפשר חלמיין ( דניאל ה יב ) : <b>ועוז .</b> חוזק : <b>ישנא .</b> מלשון השתנות :
! {ב}
<b>ועל .</b> ואצל . כמו והחונים עליו ( במדבר ב יב ) : <b>דברת .</b> מלשון דבור :
! {ג}
<b>בדבר רע .</b> בענין רע :
! {ה}
<b>ומשפט .</b> ענין מנהג . כמו ומשפט הכהנים ( ש''א ב יג ) :
! {ו}
<b>כי .</b> כאשר : <b>רעת .</b> ענינו מחשבה . כמו בנתה לרעי ( תהלים קלט ב ) : <b>רבה .</b> גדולה :
! {ח}
<b>ברוח .</b> ברצון : <b>לכלוא .</b> מלשון בית הכלא ומאסר : <b>הרוח .</b> ענינו נשמת רוח האדם : <b>משלחת .</b> ענינו נשק וכלי זיין . כמו ויעש שלח לרוב ( דהי''ב לב ה ) : <b>רשע .</b> ענינו חרדה ובלבול . כמו ובכל אשר יפנה ירשיע ( ש''א יד מז ) :
! {י}
<b>ובכן .</b> ואז . כמו ובכן אבוא אל המלך ( אסתר ד טז ) : <b>וישתכחו .</b> מלשון שכחה : <b>כן .</b> ענינו אמת וראוי . כמו כן בנות צלפחד דוברות ( במדבר כז ז ) :
! {יא}
<b>פתגם .</b> ענינו כמו דבר . וכן ונשמע פתגם המלך ( אסתר א כ ) :
! {טו}
<b>ילונו .</b> ענין התחברות . כמו גם אשור נלוה עמם ( תהלים פג ט ) :
! {יז}
<b>בשל .</b> ענינו כמו בעבור וכן בשלי הסער הגדול ( יונה א יב ) :

~ קהלת פרק-ט

! {א}
<b>ולבור .</b> ולברר : <b>ועבדיהם .</b> מעשיהם . כמו לכן יכיר מעבדיהם ( איוב לד כה ) :
! {ב}
<b>כטוב כחוטא .</b> בא בשתי כפי''ן ויורה על דמיון גמור . וכן כעמי כעמך ( מ''א כב ד ) :
! {ז}
<b>לך .</b> הוא ענין זרוז : <b>כי .</b> אם :
! {י}
<b>תמצא .</b> תשיג ותוכל : <b>וחשבון .</b> מחשבת בינה : <b>בשאול .</b> בקבר :
! {יא}
<b>כי .</b> אשר : <b>המרוץ .</b> מלשון ריצה ורדיפה : <b>ופגע .</b> ענינו מכת מות . כמו גש פגע בו ( ש''ב א טו ) : <b>יקרה .</b> מלשון מקרה :
! {יב}
<b>שנאחזים .</b> מלשון אחיזה ולכידה : <b>במצודה .</b> מלשון צייד , והוא כעין רשת שצדין בו : <b>רעה .</b> רוצה לומר מכאיבה : <b>בפח .</b> הוא הרשת : <b>כהם .</b> כמותם : <b>יוקשים .</b> מלשון מוקש :
! {יד}
<b>מצודים .</b> כמו מצדות סלעים ( ישעיה לג טז ) :
! {טו}
<b>מסכן .</b> עני ורש . כמו ילד מסכן ( לעיל ד יג ) :
! {יז}
<b>בנחת .</b> רוצה לומר בשפלות קול :
! {יח}
<b>מכלי קרב .</b> כלי מלחמה . כמו המלמד ידי לקרב ( תהלים קמד א ) :

~ קהלת פרק-י

! {א}
<b>יבאיש .</b> ענין סרחון : <b>יביע .</b> מלשון נביעה : <b>רוקח .</b> מעורב בבשמים . כמו רוקח מרקחת ( שמות ל כה ) : <b>יקר .</b> ענין חשיבות . כמו אבנים יקרות ( מ''א ז ט ) :
! {ד}
<b>רוח .</b> ענינו כעס וחימה . כמו ינחל רוח ( משלי יא כט ) : <b>תנח .</b> ענין עזיבה : <b>מרפא .</b> מלשון רפיון : <b>יניח .</b> מלשון הנחה :
! {ו}
<b>הסכל .</b> הכסיל : <b>במרומים .</b> מלשון מרום וגובה : <b>רבים .</b> רוצה לומר גדולים : <b>בשפל .</b> מקום נמוך :
! {ח}
<b>חופר .</b> כורה : <b>גומץ .</b> גומא ובור ואין לו חבר ומענינו יובן פתרונו : <b>ופורץ .</b> ענין הריסה : <b>גדר .</b> כותל אבנים : <b>ישכנו .</b> מלשון נשיכה ונכיתה :
! {ט}
<b>מסיע .</b> מלשון הסעה ועקירה ממקומם . כמו ויסיעו אבנים גדולות ( מ''א ה יא ) : <b>יעצב .</b> מלשון עצבון : <b>בוקע .</b> ענין חתוך : <b>יסכן .</b> מלשון סכנה :
! {י}
<b>קהה .</b> ענינו עכירות וחושך . כמו והנה כהה הנגע ( ויקרא יג נו ) , ובאה הקו''ף במקום הכ''ף כי גיכ''ק מתחלף : <b>קלקל .</b> ענין לטישה וזכוך . כמו קלקל בחצים ( יחזקאל כא כו ) והוא מלשון נחושת קלל ( שם א ) : <b>וחילים .</b> אנשי חיל יוצאי מלחמה : <b>ויתרון .</b> מלשון יתר ומרובה : <b>הכשיר .</b> ענין ישר וטוב :
! {יא}
<b>ישוך .</b> מלשון נשיכה : <b>לחש .</b> הם דברים ידועים ידבר על הנחש שלא ישך ועל שהדרך לאומרו בשפלות קול לכן יקרא לחש : <b>לבעל הלשון .</b> זה המלשין ומדבר לשון הרע :
! {יב}
<b>תבלענו .</b> ענין השחתה . כמו בלע ה' ( איכה ב ב ) :
! {טו}
<b>תיגענו .</b> מלשון יגיעה :
! {טז}
<b>אי לך .</b> אוי לך . וכן ואי לו האחד שיפול ( לעיל ד י ) : <b>נער .</b> רוצה לומר עושה מעשה נערות :
! {יז}
<b>אשריך .</b> ענין שבח והלול . כמו כי אשרוני בנות ( בראשית ל יג ) : <b>בן חורים .</b> כן יקראו הגדולים אנשי השם . כמו ולחורים ולסגנים ( נחמיה ב טז ) : <b>בשתי .</b> מלשון שתיה :
! {יח}
<b>בעצלתים .</b> מלשון עצלות ורוצה לומר ידים עצלתים , ולזה אמר בלשון רבים : <b>ימך .</b> ענין עניות ודלות . כמו כי ימוך אחיך ( ויקרא כה כה ) : <b>המקרה .</b> התקרה המסכך על הבית : <b>ידלוף .</b> ענין הזלה וטפטוף . כמו דלף טורד ( משלי כז טו ) :
! {יט}
<b>לשחוק .</b> ענין שמחה וחדוה : <b>לחם .</b> סעודה גדולה קרוי בשם לחם . וכן עבד לחם רב ( דניאל ה א ) : <b>חיים .</b> רוצה לומר בריאים . כמו עד חיותם ( יהושע ה ) שרוצה לומר עד שנתרפאו ונעשו בריאים : <b>יענה .</b> מלשון עניה והשבת שאלה , ואמר בלשון שאלה ומליצה . ודוגמתו אענה את השמים וגו' ( הושע ב כג ) : <b>במדעך .</b> בדעתך ובמחשבתך : <b>תקלל .</b> מלשון קלות ובזיון : <b>יא ( ג ) העבים .</b> עננים : <b>יריקו .</b> ענין הזלה ושפיכה . כמו שמן תורק שמך ( שה''ש א ג ) : <b>יהוא .</b> כמו יהיה . או היו''ד מורה על העתיד וכאלו אמר יהיה הוא :

~ קהלת פרק-יא

! {ד}
<b>שומר .</b> ממתין . כמו ואביו שמר את הדבר ( בראשית לז יא ) :
! {ה}
<b>אינך .</b> אין אתה : <b>כעצמים .</b> ענין סגירה וסתימה . כמו ועוצם עיניו ( ישעיה לג טו ) :
! {ו}
<b>יכשר .</b> מלשון כשר וטוב :
! {י}
<b>והשחרות .</b> כן יקראו ימי הנעורים שהם תחלת ימי האדם . כמו השחר שהוא תחלת היום :

~ קהלת פרק-יב

! {ג}
<b>שיזועו .</b> ענין רעד ורתת . כמו והיה רק זועה ( ישעיה כח יט ) : <b>והתעותו .</b> מלשון עוות ועקום . כמו ודרך רשעים יעות ( תהלים קמז ט ) : <b>החיל .</b> ענין כח : <b>הטוחנות .</b> מלשון טחינה : <b>הרואות .</b> מלשון ראיה : <b>בארובות .</b> מלשון ארובה וחלון . כמו וכעשן מארובה ( הושע יג ג ) : <b>דלתים .</b> על השפתים יאמר . וכן נאמר דלתי פניו מי פתח ( איוב מא ו ) : <b>וישחו .</b> ענין השפלה ונמיכה . כמו ושח גבהות האדם ( ישעיה ב יז ) :
! {ה}
<b>וחתחתים .</b> מלשון חתת ופחד , ונכפלו הפ''א והעי''ן הפעל ויורה על פחד הרבה . כמו אדמדם שיורה על אדמימות רב : <b>וינאץ .</b> ענין בזיון ומיאוס . כמו וינאץ בזעם אפו ( איכה ב ו ) ועם כי לא נקראה האל''ף הואיל והיא כתובה : <b>השקד .</b> ענין השתדלות והתמדה . כמו שיקדו ושמרו ( עזרא ח כט ) : <b>ויסתבל .</b> מלשון סבל ומשא כבד : <b>החגב .</b> מין ארבה . כמו שנאמר ואת החגב למינהו ( ויקרא יא כב ) : <b>ותפר .</b> מלשון הפרה ובטול : <b>האביונה .</b> האל''ף נוספת . כמו והאזניחו נהרות ( ישעיה יט ו ) והוא מלת בינה והוא כנוי לרוח בעלת הבינה , או הוא ענין תאוה . כמו לא אבה יבמי ( דברים כה ז ) :
! {ו}
<b>ירתק .</b> ענינו כמו שלשלת . כמו ורתוקות כסף צורף ( ישעיה מ יט ) : <b>ותרוץ .</b> מלשון רציצה ושבירה . כמו וירעצו וירצוצו ( שופטים י ח ) : <b>גולת .</b> מעין . כמו גולות מים ( שם א טו ) : <b>כד .</b> שם כלי . כמו וכדה על שכמה ( בראשית כד מה ) : <b>המבוע .</b> מעין הנובע : <b>ונרוץ .</b> מלשון ריצה ורדיפה : <b>הגלגל .</b> גלגולת הראש :
! {ז}
<b>על הארץ .</b> אל הארץ :
! {ח}
<b>הקהלת .</b> ענין אסיפה וקבוץ . כמו קהלת יעקב ( דברים לג ד ) :
! {ט}
<b>ואזן .</b> מלשון האזנה ושמיעה . כמו האזינו השמים ( שם לב א ) והוא מלשון אוזן : <b>תיקן .</b> עשה וחבר :
! {יא}
<b>כדרבנות .</b> הוא כעין מחט תחוב בראש מלמד הבקר לכוון אותם לחרישה . כמו להצב הדרבן ( ש''א יג כא ) : <b>וכמשמרות .</b> וכמו וכמסמרות בסמ''ך והוא מלשו מסמר ויתד : <b>נטועים .</b> מלשון נטיעה : <b>אספות .</b> מלשון אסיפה וקבוץ :
! {יב}
<b>ולהג .</b> אין לו דומה , ולפי ענינו פתרונו ענין התעסקות הלמוד . וכן תרגומו ולמעסק בפתגמי אורייתא . ובפייט של ראש השנה בלהג מלהגים ובלשון ישמעאל הוא . כמו קריאה : <b>בשר .</b> כן יקרא האדם . וכמו שנאמר יבוא כל בשר להשתחות לפני אמר ה' ( ישעיה סו כג ) :
