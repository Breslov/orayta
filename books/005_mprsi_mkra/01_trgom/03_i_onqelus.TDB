     {א} וקרא למשה ומליל יי עמיה ממשכן זמנא למימר  {ב} מליל עם בני ישראל ותימר להון אנש ארי יקרב מנכון קורבנא קדם יי מן בעירא מן תורי ומן ענא תקרבון ית קורבנכון  {ג} אם עלתא קורבניה מן תורי דכר שלים יקרבנה לתרע משכן זמנא יקריב יתיה לרעוא ליה קדם יי  {ד} ויסמוך ידיה על ריש עלתא ויתרעי ליה לכפרא עלוהי  {ה} ויכוס ית בר תורי קדם יי ויקרבון בני אהרן כהניא ית דמא ויזרקון ית דמא על מדבחא סחור סחור די בתרע משכן זמנא  {ו} וישלח ית עלתא ויפלג יתה לאברהא  {ז} ויתנון בני אהרן כהנא אשתא על מדבחא ויסדרון אעיא על אשתא  {ח} ויסדרון בני אהרן כהניא ית אבריא ית רישא וית תרבא על אעיא די על אשתא די על מדבחא  {ט} וגויה וכרעוהי יחלל במיא ויסק כהנא ית כולא למדבחא עלתא קורבן דמתקבל ברעוא קדם יי  {י} ואם מן ענא קורבניה מן אמריא או מן בני עזיא לעלתא דכר שלים יקרביניה  {יא} ויכוס יתיה על צדא דמדבחא צפונא קדם יי ויזרקון בני אהרן כהניא ית דמיה על מדבחא סחור סחור  {יב} ויפלג יתיה לאברוהי וית רישיה וית תרביה ויסדר כהנא יתהון על אעיא די על אשתא די על מדבחא  {יג} וגוא וכרעיא יחלל במיא ויקרב כהנא ית כולא ויסק למדבחא עלתא הוא קורבן דמתקבל ברעוא קדם יי  {יד} ואם מן עופא עלתא קורבניה קדם יי ויקרב מן שפניניא או מן בני יונה ית קורבניה  {טו} ויקרבינה כהנא למדבחא וימלוק ית רישה ויסק למדבחא ויתמצי דמיה על כותל מדבחא  {טז} ויעדי ית זפקיה באוכליה וירמי יתה לסטר מדבחא קידומא לאתר דמושדין קטמא  {יז} ויפריק יתיה בגדפוהי לא יפריש ויסק יתיה כהנא למדבחא על אעיא די על אשתא עלתא הוא קורבן דמתקבל ברעוא קדם יי    {א} ואנש ארי יקרב קורבן מנחתא קדם יי סולתא יהי קורבניה ויריק עלה משחא ויתן עלה לבונתא  {ב} וייתינה לות בני אהרן כהניא ויקמוץ מתמן מלי קומציה מסלתה וממשחה על כל לבונתה ויסק כהנא ית אדכרתה למדבחא קורבן דמתקבל ברעוא קדם יי  {ג} ודאשתאר מן מנחתא לאהרן ולבנוהי קודש קודשין מקורבניא דיי  {ד} וארי תקריב קורבן מנחתא מאפה תנורא סולתא גריצן פטירן דפילן במשח ואספוגין פטירין דמשיחין במשח  {ה} ואם מנחתא על מסריתא קורבנך סולתא דפילא במשח פטיר תהי  {ו} בצע יתה ביצועין ותריק עלה משחא מנחתא היא  {ז} ואם מנחתא דרדתא קורבנך סולתא במשח תתעבד  {ח} ותיתי ית מנחתא די יתעביד מאלין קדם יי ויקרבינה לות כהנא ויקרבינה למדבחא  {ט} ויפריש כהנא מן מנחתא ית אדכרתה ויסק למדבחא קורבן דמתקבל ברעוא קדם יי  {י} ודאשתאר מן מנחתא לאהרן ולבנוהי קודש קודשין מקורבניא דיי  {יא} כל מנחתא די תקרבון קדם יי לא תתעביד חמיע ארי כל חמיר וכל דבש לא תסקון מניה קורבנא קדם יי  {יב} קורבן קדמי תקרבון יתהון קדם יי ולמדבחא לא יתסקון לאתקבלא ברעוא  {יג} וכל קורבן מנחתך במלחא תמלח ולא תבטל מלח קים אלהך מעל מנחתך על כל קורבנך תקרב מלחא  {יד} ואם תקרב מנחת בכורין קדם יי אביב קלי בנור פירוכין רכיכן תקריב ית מנחת בכורך  {טו} ותתן עלה משחא ותשוי עלה לבונתא מנחתא היא  {טז} ויסק כהנא ית אדכרתה מפרוכה וממשחה על כל לבונתה קורבנא קדם יי    {א} ואם נכסת קודשיא קורבניה אם מן תורי הוא מקרב אם דכר אם נוקבא שלים יקרביניה קדם יי  {ב} ויסמוך ידיה על ריש קורבניה ויכסיניה בתרע משכן זמנא ויזרקון בני אהרן כהניא ית דמא על מדבחא סחור סחור  {ג} ויקרב מנכסת קודשיא קורבנא קדם יי ית תרבא דחפי ית גוא וית כל תרבא די על גוא  {ד} וית תרתין כלין וית תרבא די עליהן די על גססיא וית חצרא דעל כבדא על כוליתא יעדינה  {ה} ויסקון יתיה בני אהרן למדבחא על עלתא די על אעיא די על אשתא קורבן דמתקבל ברעוא קדם יי  {ו} ואם מן ענא קורבניה לנכסת קודשיא קדם יי דכר או נוקבא שלים יקרביניה  {ז} אם אימר הוא מקרב ית קורבניה ויקריב יתי קדם יי  {ח} ויסמוך ית ידיה על ריש קורבניה ויכוס יתיה קדם משכן זמנא ויזרקון בני אהרן ית דמיה על מדבחא סחור םחור  {ט} ויקרב מנכסת קודשיא קרבנא קדם יי תרביה אליתא שלמתא לקבל שזרתא יעדנה וית תרבא דחפי ית גוא וית כל תרבא די על גוא  {י} וית תרתין כלין וית תרבא די עליהן די על גססיא וית חצרא דעל כבדא על כליתא יעדנה  {יא} ויסקנה כהנא למדבחא לחם קרבנא קדם יי  {יב} ואם מן בני עזיא קרבנה ויקרבנה קדם יי  {יג} ויסמוך ית ידה על רישיה ויכוס יתה קדם משכן זמנא ויזרקון בני אהרן ית דמה על מדבחא סחור סחור  {יד} ויקרב מנה קרבנה קרבן קדם יי ית תרבא דחפי ית גוא וית כל תרבא די על גוא  {טו} וית תרתין כלין וית תרבא די עליהן די על גססיא וית חצרא די על כבדא על כליתא יעדנה  {טז} ויםקנון כהנא למדבחא לחם קרבנא לאתקבלא ברעוא כל תרבא קדם יי  {יז} קים עלם לדרתיכון בכל מותבניכון כל תרבא וכל דמא לא תיכלון    {א} ומליל יי עם משה למימר  {ב} מלל עם בני ישראל למימר אנש ארי יחוב בשלו מכל פקודיא דיי די לא כשרין לאתעבדא ויעבד מן חד מ נה ון  {ג} אם כהנא רבא ייחוב לחובת עמא ויקרב על חובתה די חב תור בר תורי שלים קדם יי לחטאתא  {ד} וייתי ית תורא לתרע משכן זמנא לקדם יי ויסמוך ית ידיה על ריש תורא ויכוס ית תורא קדם יי  {ה} ויםב כהנא רבא מדמא דתורא ויעל יתה למשכן זמנא  {ו} ויטבול כהנא ית אצבעה בדמא וידי מן דמא שבע זמנין קדם יי קדם פרוכתא דקודשא  {ז} ויתן כהנא מן דמא על קרנת מדבח קטורת בוסמיא קדם יי די במשכן זמנא וית כל דמא דתורא יישוד ליסודא דמדבחא דעלתא די בתרע משכן ז מנא  {ח} וית כל תרב תורא דחטאתא יפרש מנה ית תרבא דחפי על גוא וית כל תרבא די על גוא  {ט} וית תרתין כלין וית תרבא די עליהן די על גססיא וית חצרא דעל כבדא על כליתא יעדנה  {י} כמא די מתפרש מתור נכסת קודשיא ויסקנון כהנא על מדבחא דעלתא  {יא} וית משך תורא וית כל בסרה על רישיה ועל כרעוהי וגוה ואוכלה  {יב} ויפק ית כל תורא מברא למשריתא לאתר דכי לאתר בית מישד קטמא ויוקיד יתה על אעיא באשתא על אתר בית מישד קטמא יתוקד  {יג} ואם כל כנשתא דישראל ישתלון ויהי מכסא פתגמא מעיני קהלא ויעבדון חד מכל פקודיא דיי די לא כשרין לאתעבדא ויחובון  {יד} ותתידע חובתא די חבו עלה ויקרבון קהלא תור בר תורי לחטאתא וייתון יתה לקדם משכן זמנא  {טו} ויסמכון סבי כנשתא ית ידיהון על ריש תורא קדם יי ויכוס ית תורא קדם יי  {טז} ויעל כהנא רבא מדמא דתורא למשכן זמנא  {יז} ויטבול כהנא אצבעה מן דמא וידי שבע זמנין קדם יי ית קדם פרכתא  {יח} ומן דמא יתן על קרנת מדבחא די קדם יי די במשכן זמנא וית כל דמא ישוד ליסודא דמדבחא דעלתא די בתרע משכן זמנא  {יט} וית כל תרבה יפרש מנה ויסק למדבחא  {כ} ויעבד לתורא כמא די עבד לתורא דחטאתא כן יעבד לה ויכפר עליהון כהנא וישתבק להון  {כא} ויפק ית תורא למברא למשריתא ואוקיד יתה כמא די אוקיד ית תורא קדמאה חטאת קהלא הוא  {כב} אם רבא יחוב ויעבד חד מכל פקודיא דיי אלהיה דלא כשרין לאתעבדא בשלו ויחוב  {כג} או אתידע לה חובתה די חב בה וייתי ית קרבנה צפיר בר עזין דכר שלים  {כד} ויסמוך ידה על רישא דצפירא ויכוס יתה באתר דיכוס ית עלתא לקדם יי חטאתא הוא  {כה} ויסב כהנא מדמא דחטאתא באצבעה ויתן על קרנת מדבחא דעלתא וית דמה ישוד ליסודא למדבחא דעלתא  {כו} וית כל תרבה יסק למדבחא כתרב נכסת קודשיא ויכפר עלוהי כהנא מחובתה וישתבק לה  {כז} ואם אנש חד יחוב בשלו מעמא דארעא במעבדה חד מפקודיא דיי דלא כשרין לאתעבדא ויחוב  {כח} או אתידע לה חובתה די חב וייתי קרבנה צפירת עזין שלמתא נקובתא על חובתה די חב  {כט} ויסמוך ית ידה על ריש חטאתא ויכוס ית חטאתא באתר דעלתא  {ל} ויסב כהנא מדמה באצבעה ויתן על קרנת מדבחא דעלתא וית כל דמה ישוד ליסודא דמדבחא  {לא} וית כל תרבה יעדי כמא די מתעדא תרב מעל נכסת קודשיא ויסק כהנא למדבחא לאתקבלא ברעוא קדם יי ויכפר עלוהי כהנא וישתבק לה  {לב} ואם אימר ייתי קרבנה לחטאתא נקבא שלמתא ייתנה  {לג} ויסמוך ית ידה על ריש חטאתא ויכוס יתה לחטאתא באתרא די יכוס ית עלתא  {לד} ויסב כהנא מדמא דחטאתא באצבעה ויתן על קרנת מדבחא דעלתא וית כל דמה ישוד ליסודא ד מ דבחא  {לה} וית כל תרבה יעדי כמא די מתעדא תרב אמרא מנכסת קודשיא ויסק כהנא יתהון למדבחא על קרבניא דיי ויכפר עלוהי כהנא על חובתה די חב וישתבק לה    {א} ואנש ארי יחוב וישמע קל מומי והוא סהיד או חזא או ידע אם לא יחוי ויקבל חובה  {ב} או אנש די יקרב בכל מדעם מסאב או בנבלת חיתא מסאבא או בנבלת בעירא מסאבא או בנבלת רחשא מסאב ויהי מכסא מנה והוא מסאב וחב  {ג} או ארי יקרב בסואבת אנשא לכל סובתה די יסתאב בה ויהי מכסא מנה והוא ידע וחב  {ד} או אנש ארי יקים לפרשא בספון לאבאשא או לאוטבא לכל די יפרש אנשא בקיום ויהי מכסא מנה והוא ידע וחב לחדא מאלין  {ה} ויהי ארי יחוב לחדא מאלין ויודי די חב עלה  {ו} וייתי ית אשמה קדם יי על חובתה די חב נקובתא מן ענא אמרתא או צפירת עזין לחטאתא ויכפר עלוהי כהנא מחובתה  {ז} ואם לא תמטי ידה כמסת שיתא וייתי ית חובתה די חב תרתין שפנינין או תרין בני יונה קדם יי חד לחטאתא וחד לעלתא  {ח} וייתי יתהון לות כהנא ויקרב ית די לחטאתא קדמיתא וימלוק ית רישה מלקבל קדלה ולא יפרש  {ט} וידי מדמא דחטאתא על כתל מדבחא ודאשתאר בדמא יתמצי ליסודא דמדבחא חטאתא הוא  {י} וית תנינא יעבד עלתא כדחזי ויכפר עלוהי כהנא מחובתה די חב וישתבק לה  {יא} ואם לא תדבק ידה לתרתין שפנינין או לתרין בני יונה וייתי ית קרבנה די חב חד מן עסרא בתלת סאין סלתא לחטאתא לא ישוי עלה משחא ולא יתן עלה לבנתא ארי חטאתא היא  {יב} וייתנה לות כהנא ויקמוץ כהנא מנה מלי קמצה ית אדכרתה ויסק למדבחא על קרבניא דיי חטאתא היא  {יג} ויכפר עלוהי כהנא על חובתה די חב מחדא מאלין וישתבק לה ותהי לכהנא כמנחתא  {יד} ומליל יי עם משה למימר  {טו} אנש ארי ישקר שקר ויחוב בשלו מקודשיא דיי וייתי ית אשמה קדם יי דכר שלים מן ענא בפרסנה כסף סלעין בסלעי קודשא לאשמא  {טז} וית די חב מן קודשא ישלם וית חמשה יוסף עלוהי ויתן יתה לכהנא וכהנא יכפר עלוהי בדכרא דאשמא וישתבק לה  {יז} ואם אנש ארי יחוב ויעבד חדא מכל פקודיא דיי די לא כשרין לאתעבדא ולא ידע ויחוב ויקבל חובה  {יח} וייתי דכר שלים מן ענא בפרסנה לאשמא לות כהנא ויכפר עלוהי כהנא על שלותה דאשתלי והוא לא ידע וישתבק לה  {יט} אשמא הוא על חובתה דהוא חב אשמא יקרב קדם יי  {כ} ומליל יי עם משה למימר  {כא} אנש ארי יחוב וישקר שקר קדם יי ויכדב בחברה בפקדונא או בשתפות ידא או בגזלא או אניס ית חברה  {כב} או אשכח אבדתא ויכדב בה ואשתבע על שקרא על חדא מכל די יעבד אנשא למיחב בהן  {כג} ויהי ארי יחטי ויחוב ויתב ית גזלא די גזל או ית עשקא די עשק או ית פקדונא די אתפקד לותה או ית אבדתא די אשכח  {כד} או מכל די ישתבע עלוהי לשקרא וישלם יתה ברישיה וחמשה יוסף עלוהי לדי הוא דילה יתננה ביומא דחובתה  {כה} וית אשמיה ייתי לקדם יי דכר שלים מן ענא בפרסנה לאשמא לות כהנא  {כו} ויכפר עלוהי כהנא קדם יי וישתבק לה על חדא מכל די יעבד למיחב בה פפפ     {א} ומליל יי עם משה למימר  {ב} פקד ית אהרן וית בנוהי למימר דא אוריתא דעלתא היא עלתא דמתוקדא על מדבחא כל ליליא עד צפרא ואשתא דמדבחא תהא יקדא בה  {ג} וילבש כהנא לבושין דבוץ ומכנסין דבוץ ילבש על בסרה ויפרש ית קטמא די תיכול אשתא ית עלתא על מדבחא וישונה בסטר מדבחא  {ד} וישלח ית לבושוהי וילבש לבושין אחרנין ויפק ית קטמא למברא למשריתא לאתר דכי  {ה} ואשתא על מדבחא תהי יקדא בה לא תטפי ויבער עלה כהנא אעיא בצפר בצפר ויסדר עלה עלתא ויסק עלה תרבי נכסת קודשיא  {ו} אשתא תדירא תהי יקדא על מדבחא לא תטפי  {ז} ודא אוריתא דמנחתא דיקרבון יתה בני אהרן קדם יי לקדם מדבחא  {ח} ויפרש מנה בקמצה מסלתא דמנחתא וממשחה וית כל לבונתא די על מנחתא ויסק למדבחא לאתקבלא ברעוא אדכרתא קדם יי  {ט} ודאשתאר מנה יכלון אהרן ובנוהי פטיר תתאכל באתר קדיש בדרת משכן זמנא יכלנה  {י} לא תתאפי חמיע חלקהון יהבית יתה מקרבני קדש קודשין היא כחטאתא וכאשמא  {יא} כל דכורא בבני אהרן יכלנה קים עלם לדרתיכון מקרבניא דיי כל דיקרב בהון יתקדש  {יב} ומליל יי עם משה למימר  {יג} דין קרבן אהרן ובנוהי די יקרבון קדם יי ביומא דרביאו יתה חד מן עסרא בתלת סאין סלתא מנחתא תדירא פלגותה בצפרא ופלגותה ברמשא  {יד} על מסריתא במשח תתעבד רביכא תיתנה תופיני מנחת בצועין תקרב לאתקבלא ברעוא קדם יי  {טו} וכהנא דמרבא תחותוהי מבנוהי יעבד יתה קים עלם קדם יי גמיר תתסק  {טז} וכל מנחתא דכהנא גמיר תהי לא תתאכל  {יז} ומליל יי עם משה למימר  {יח} מלל עם אהרן ועם בנוהי למימר דא אוריתא דחטאתא באתר די תתנכס עלתא תתנכס חטאתא קדם יי קדש קודשין היא  {יט} כהנא דמכפר בדמה ייכלנה באתר קדיש תתאכל בדרת משכן זמנא  {כ} כל די יקרב בבסרה יתקדש ודי ידי מדמה על לבוש די ידי עלה תתחור באתר קדיש  {כא} ומן דחסף די תתבשל בה יתבר ואם במנא דנחשא תתבשל ויתמרק וישתטף במיא  {כב} כל דכורא בכהניא יכול יתה קדש קודשין היא  {כג} וכל חטאתא די יתעל מדמה למשכן זמנא לכפרא בקודשא לא תתאכל בנורא תתוקד    {א} ודא אוריתא דאשמא קדש קודשין הוא  {ב} באתרא די יכסון ית עלתא יכסון ית אשמא וית דמה יזרק על מדבחא סחור סחור  {ג} וית כל תרבה יפרש מנה ית אליתא וית תרבא דחפי ית גוא  {ד} וית תרתין כלין וית תרבא די עליהן די על גססיא וית חצרא דעל כבדא על כליתא יעדנה  {ה} ויסיק יתהון כהנא למדבחא קורבנא קדם יי אשמא הוא  {ו} כל דכורא בכהניא ייכלנה באתר קדיש יתאכל קודש קודשין הוא  {ז} כחטאתא כאשמא אוריתא חדא להון כהנא די יכפר בה דילה יהי  {ח} וכהנא דמקרב ית עלת גבר משך עלתא די יקרב לכהנא דילה יהי  {ט} וכל מנחתא די תתאפי בתנורא וכל דתתעבד ברדתא ועל מסריתא לכהנא דמקרב יתה דילה תהי  {י} וכל מנחתא דפילא במשח ודלא פילא לכל בני אהרן תהי גבר כאחוהי  {יא} ודא אוריתא דנכסת קודשיא די יקרב קדם יי  {יב} אם על תודתא יקרבנה ויקרב על נכסת תודתא גריצן פטירן דפילן במשח ואספוגין פטירין דמשיחין במשח וסולתא רביכא גריצן דפילן במשח  {יג} על גריצן דלחם חמיע יקרב קורבניה על נכסת תודת קודשוהי  {יד} ויקרב מנה חד מכל קורבן אפרשותא קדם יי לכהנא דיזרק ית דם נכסת קודשיא דילה יהי  {טו} ובשר נכסת תודת קודשוהי ביום קרבנה יתאכל לא יצנע מנה עד צפרא  {טז} ואם נדרא או נדבתא נכסת קרבנה ביומא די יקרב ית נכסתיה יתאכל וביומא דבתרוהי ודאשתאר מנה יתאכל  {יז} ודאשתאר מבסר נכסתא ביומא תליתאה בנורא יתוקד  {יח} ואם אתאכלא יתאכל מבסר נכסת קודשוהי ביומא תליתאה לא יהי לרעוא דמקרב יתה לא יתחשב לה מרחק יהי ואנש דתכול מנה חובה יקבל  {יט} ובסר קודשא די יקרב בכל מסאב לא יתאכל בנורא יתוקד ובסר קודשא כל די דכי לקודשא ייכול בסר קודשא  {כ} ואנש די תכול בסרא מנכסת קודשיא די קדם יי וסובתה עלוהי וישתיצי אנשא ההוא מעמה  {כא} ואנש ארי תקרב בכל מסאב בסואבת אנשא או בבעירא מסאבא או בכל שקצא מסאב וייכול מבסר נכסת קודשיא די קדם יי וישתיצי אנשא ההוא מעמה  {כב} ומליל יי עם משה למימר  {כג} מלל עם בני ישראל למימר כל תרב תור ואמר ועזא לא תיכלון  {כד} ותרב נבילא ותרב תבירא יתעבד לכל עבדתא ומיכל לא תיכלונה  {כה} ארי כל דיכול תרבא מן בעירא די יקרבון מנה קורבנא קדם יי וישתיצי אנשא די תיכול מעמה  {כו} וכל דמא לא תיכלון בכל מותבניכון דעופא ודבעירא  {כז} כל אנשא די תיכול כל דמא וישתיצי אנשא ההוא מעמה  {כח} ומליל יי עם משה למימר  {כט} מלל עם בני ישראל למימר דמקרב ית נכסת קודשוהי קדם יי ייתי ית קרבנה לקדם יי מנכסת קודשוהי  {ל} ידוהי תיתון ית קרבניא דיי ית תרבא על חדיא ייתנה ית חדיא לארמא יתה ארומא קדם יי  {לא} ויסק כהנא ית תרבא למדבחא ויהי חדיא לאהרן ולבנוהי  {לב} וית שוקא דימינא תתנון אפרשותא לכהנא מנכסת קודשיכון  {לג} דמקרב ית דם נכסת קודשיא וית תרבא מבני אהרן דילה תהי שוקא דימינא לחלק  {לד} ארי ית חדיא דארמותא וית שוקא דאפרשותא נסבית מן בני ישראל מנכסת קודשיהון ויהבית יתהון לאהרן כהנא ולבנוהי לקים עלם מן בני ישראל  {לה} דא רבות אהרן ורבות בנוהי מקורבניא דיי ביומא דקרב יתהון לשמשא קדם יי  {לו} די פקיד יי למתן להון ביומא דרבי יתהון מן בני ישראל קים עלם לדריהון  {לז} דא אוריתא לעלתא למנחתא ולחטאתא ולאשמא ולקורבניא ולנכסת קודשיא  {לח} די פקיד יי ית משה בטורא דסיני ביומא דפקדה ית בני ישראל לקרבא ית קרבנהון קדם יי במדברא דסיני    {א} ומליל יי עם משה למימר  {ב} קרב ית אהרן וית בנוהי עמה וית לבושיא וית משחא דרבותא וית תורא דחטאתא וית תרין דכרין וית סלא דפטיריא  {ג} וית כל כנשתא כנש לתרע משכן זמנא  {ד} ועבד משה כמא די פקיד יי יתה ואתכנשת כנשתא לתרע משכן זמנא  {ה} ואמר משה לכנשתא דין פתגמא די פקיד יי למעבד  {ו} וקריב משה ית אהרן וית בנוהי ואסחי יתהון במיא  {ז} ויהב עלוהי ית כתונא וזרז יתה בהמינא ואלבש יתה ית מעילא ויהב עלוהי ית אפודא וזרז יתה בהמין אפודא ואתקן לה בה  {ח} ושוי עלוהי ית חושנא ויהב בחושנא ית אוריא וית תמיא  {ט} ושוי ית מצנפתא על רישיה ושוי על מצנפתא לקביל אפוהי ית ציצא דדהבא כלילא דקודשא כמא די פקיד יי ית משה  {י} ונסיב משה ית משחא דרבותא ורבי ית משכנא וית כל די בה וקדיש יתהון  {יא} ואדי מנה על מדבחא שבע זמנין ורבי ית מדבחא וית כל מנוהי וית כיורא וית בסיסה לקדשותהון  {יב} ואריק ממשחא דרבותא על רישא דאהרן ורבי יתה לקדשותה  {יג} וקריב משה ית בני אהרן ואלבשנון כתונין וזרז יתהון המינין ואתקן להון כובעין כמא די פקיד יי ית משה  {יד} וקרב ית תורא דחטאתא וסמך אהרן ובנוהי ית ידיהון על ריש תורא דחטאתא  {טו} ונכס ונסיב משה ית דמא ויהב על קרנת מדבחא סחור סחור באצבעה ודכי ית מדבחא וית דמא אריק ליסודא דמדבחא וקדשה לכפרא עלוהי  {טז} ונסיב ית כל תרבא די על גוא וית חצר כבדא וית תרתין כלין וית תרבהן ואסק משה למדבחא  {יז} וית תורא וית משכה וית בסרה וית אכלה אוקיד בנורא מברא למשריתא כמא די פקיד יי ית משה  {יח} וקריב ית דכרא דעלתא וסמכו אהרן ובנוהי ית ידיהון על ריש דכרא  {יט} ונכס וזרק משה ית דמא על מדבחא סחור סחור  {כ} וית דכרא פלג לאברוהי ואסק משה ית רישא וית אבריא וית תרבא  {כא} וית גוא וית כרעיא חליל במיא ואסק משה ית כל דכרא למדבחא עלתא הוא לאתקבלא ברעוא קורבנא הוא קדם יי כמא די פקיד יי ית משה  {כב} וקריב ית דכרא תנינא דכר קורבניא וסמכו אהרן ובנוהי ית ידיהון על ריש דכרא  {כג} ונכס ונסיב משה מן דמא ויהב על רום אודנא דאהרן דימינא ועל אליון ידה דימינא ועל אליון רגלה דימינא  {כד} וקריב ית בני אהרן ויהב משה מן דמא על רום אודנהון דימינא ועל אליון אודנהון דימינא ועל אליון רגליהון דימינא וזרק משה ית דמא על מדבחא סחור סחור  {כה} ונסיב ית תרבא וית אליתא וית כל תרבא די על גוא וית חצר כבדא וית תרתין כלין וית תרבהן וית שוקא דימינא  {כו} ומסלא דפטיריא די קדם יי נסיב גרצתא פטירא חדא וגריצתא דלחם משח חדא ואספוג חד ושוי על תרביא ועל שוקא דימינא  {כז} ויהב ית כלא על ידי אהרן ועל ידי בנוהי וארים יתהון ארמא קדם יי  {כח} ונסיב משה יתהון מעל ידיהון ואסק למדבחא על עלתא קורבניא אנון לאתקבלא ברעוא קורבנא הוא קדם יי  {כט} ונסיב משה ית חדיא וארימה ארמא קדם יי מדכר קורבניא למשה הוה לחלק כמא די פקיד יי ית משה  {ל} ונסיב משה ממשחא דרבותא ומן דמא די על מדבחא ואדי על אהרן על לבושוהי ועל בנוהי ועל לבושי בנוהי עמה וקדיש ית אהרן ית לבושוהי וית בנוהי וית לבושי בנוהי עמה  {לא} ואמר משה לאהרן ולבנוהי בשילו ית בסרא בתרע משכן זמנא ותמן תיכלון יתה וית לחמא די בסל קורבניא כמא די פקדית למימר אהרן ובנוהי ייכלונה  {לב} ודאשתאר בבשרא ובלחמא בנורא תוקדון  {לג} ומתרע משכן זמנא לא תפקון שבעא יומין עד יום משלם יומי קורבניכון ארי שבעא יומין יקרב ית קרבניכון  {לד} כמא די עבד ביומא הדין פקיד יי למעבד לכפרא עליכון  {לה} ובתרע משכן זמנא תיתבון ימם ולילי שבעא יומין ותטרון ית מטרת מימרא דיי ולא תמותון ארי כן אתפקדית  {לו} ועבד אהרן ובנוהי ית כל פתגמיא די פקיד יי בידא דמשה פפפ     {א} והוה ביומא תמינאה קרא משה לאהרן ולבנוהי ולסבי ישראל  {ב} ואמר לאהרן סב לך עגל בר תורי לחטאתא ודכר לעלתא שלמין וקרב קדם יי  {ג} ועם בני ישראל תמלל למימר סבו צפיר בר עזין לחטאתא ועגל ואמר בני שנא שלמין לעלתא  {ד} ותור ודכר לנכסת קודשיא לדבחא קדם יי ומנחתא דפילא במשח ארי יומא דין יקרא דיי מתגלי לכון  {ה} ונסיבו ית די פקיד משה לקדם משכן זמנא וקריבו כל כנישתא וקמו קדם יי  {ו} ואמר משה דין פתגמא די פקיד יי תעבדון ויתגלי לכון יקרא דיי  {ז} ואמר משה לאהרן קרב למדבחא ועבד ית חטאתך וית עלתך וכפר עלך ועל עמא ועבד ית קרבן עמא וכפר עליהון כמא די פקיד יי  {ח} וקרב אהרן למדבחא ונכס ית עגלא דחטאתא די לה  {ט} וקריבו בני אהרן ית דמא לה וטבל אצבעה בדמא ויהב על קרנת מדבחא וית דמא אריק ליסודא דמדבחא  {י} וית תרבא וית כליתא וית חצרא מן כבדא מן חטאתא אסק למדבחא כמא די פקיד יי ית משה  {יא} וית בשרא וית משכא אוקיד בנורא מברא למשריתא  {יב} ונכס ית עלתא ואמטיאו בני אהרן לה ית דמא וזרקה על מדבחא סחור סחור  {יג} וית עלתא אמטיאו לה לאברהא וית רישא ואסק על מדבחא  {יד} וחליל ית גוא וית כרעיא ואסק על עלתא למדבחא  {טו} וקרב ית קרבן עמא ונסב ית צפירא דחטאתא די לעמא ונכסה וכפר בדמה כקדמאה  {טז} וקרב ית עלתא ועבדה כדחזי  {יז} וקריב ית מנחתא ומלא ידה מנה ואסק על מדבחא בר מעלת צפרא  {יח} ונכס ית תורא וית דכרא נכסת קודשיא די לעמא ואמטיאו בני אהרן ית דמא לה וזרקה על מדבחא סחור סחור  {יט} וית תרביא מן תורא ומן דכרא אליתא וחפי גוא וכליתא וחצר כבדא  {כ} ושויאו ית תרביא על חדותא ואסק תרביא למדבחא  {כא} וית חדותא וית שוקא דימינא ארים אהרן ארמא קדם יי כמא די פקיד משה  {כב} וארם אהרן ית ידוהי על עמא וברכנון ונחת מלמעבד חטאתא ועלתא ונכסת קודשיא  {כג} ועל משה ואהרן למשכן זמנא ונפקו ובריכו ית עמא ואתגלי יקרא דיי לכל עמא  {כד} ונפקת אשתא מן קדם יי ואכלת על מדבחא ית עלתא וית תרביא וחזא כל עמא ושבחו ונפלו על אפיהון    {א} ונסיבו בני אהרן נדב ואביהוא גבר מחתיתה ויהבו בהון אשתא ושויאו עלה קטורת וקריבו קדם יי אשתא נוכריתא די לא פקיד יתהון  {ב} ונפקת אשתא מן קדם יי ואכלת יתהון ומיתו קדם יי  {ג} ואמר משה לאהרן הוא די מליל יי למימר בקריבי אתקדש ועל אפי כל עמא אתיקר ושתיק אהרן  {ד} וקרא משה למישאל ולאלצפן בני עזיאל אח אבוהי דאהרן ואמר להון קריבו טולו ית אחיכון מן קדם אפי קודשא למברא למשריתא  {ה} וקריבו ונטלנון בכתניהון למברא למשריתא כמא די מליל משה  {ו} ואמר משה לאהרן ולאלעזר ולאיתמר בנוהי רישיכון לא תרבון פרוע ולבושיכון לא תבזעון ולא תמותון ועל כל כנשתא יהא רוגזא ואחיכון כל בית ישראל יבכון ית יקדתא די אוקיד יי  {ז} ומתרע משכן זמנא לא תפקון דלמא תמותון ארי משח רבותא דיי עליכון ועבדו כפתגמא דמשה  {ח} ומליל יי עם אהרן למימר  {ט} חמר ומרוי לא תשתי את ובניך עמך במעלכון למשכן זמנא ולא תמותון קים עלם לדריכון  {י} ולאפרשא בין קודשא ובין חלא ובין מסאבא ובין דכיא  {יא} ולאלפא ית בני ישראל ית כל קימיא די מליל יי להון בידא דמשה  {יב} ומליל משה עם אהרן ועם אלעזר ועם איתמר בנוהי דאשתארו סבו ית מנחתא דאשתארת מקרבניא דיי ואכלוה פטיר בסטר מדבחא ארי קדש קודשין היא  {יג} ותיכלון יתה באתר קדיש ארי חלקך וחלק בניך היא מקרבניא דיי ארי כן אתפקדית  {יד} וית חדיא דארמותא וית שוקא דאפרשותא תיכלון באתר דכי את ובניך ובנתיך עמך ארי חלקך וחלק בניך אתיהיבו מנכסת קודשיא דבני ישראל  {טו} שוקא דאפרשותא וחדיא דארמותא על קרבני תרביא ייתון לארמא ארמא קדם יי ויהי לך ולבניך עמך לקים עלם כמא די פקיד יי  {טז} וית צפירא דחטאתא מתבע תבעי משה והא אתוקד ורגז על אלעזר ועל איתמר בני אהרן דאשתארו למימר  {יז} מדין לא אכלתון ית חטאתא באתר קדיש ארי קדש קודשין היא ויתה יהב לכון לסלחא על חובי כנשתא לכפרא עליהון קדם יי  {יח} הא לא אתעל ית דמה לבית קדשא גואה מיכל תכלון יתה בקדשא כמא די פקדית  {יט} ומליל אהרן עם משה הא יומא דין קריבו ית חטאתהון וית עלתהון קדם יי וערעא יתי עקן כאלין ואלופון אכלית חטאתא יומא דין התקן קדם יי  {כ} ושמע משה ושפר בעינוהי    {א} ומליל יי עם משה ועם אהרן למימר להון  {ב} מלילו עם בני ישראל למימר דא חיתא די תיכלון מכל בעירא די על ארעא  {ג} כל די סדיקן פרסתא ומטלפן טלפין פרסתא מסקא פשרא בבעירא יתה תיכלון  {ד} ברם ית דין לא תיכלון ממסקי פשרא וממסדיקי פרסתא ית גמלא ארי מסיק פשרא הוא ופרסתא לא סדיקא מסאב הוא לכון  {ה} וית טפזא ארי מסיק פשרא הוא ופרסתא לא סדיקא מסאב הוא לכון  {ו} וית ארנבא ארי מסקא פשרא היא ופרסתא לא סדיקא מסאבא היא לכון  {ז} וית חזירא ארי סדיק פרסתא הוא ומטלפן טלפין פרסתה והוא פשרא לא פשר מסאב הוא לכון  {ח} מבסרהון לא תיכלון ובנבלתהון לא תקרבון מסאבין אנון לכון  {ט} ית דין תיכלון מכל די במיא כל די לה ציצין וקלפין במיא ביממיא ובנחליא יתהון תיכלון  {י} וכל די לית לה ציצין וקלפין ביממיא ובנחליא מכל רחשא דמיא ומכל נפשא חיתא די במיא שקצא אנון לכון  {יא} ושקצא יהון לכון מבסרהון לא תיכלון וית נבלתהון תשקצון  {יב} כל די לית לה ציצין וקלפין במיא שקצא הוא לכון  {יג} וית אלין תשקצון מן עופא לא יתאכלון שקצא אנון נשרא וער ועזיא  {יד} ודיתא וטרפיתא לזנה  {טו} ית כל עורבא לזנה  {טז} וית בת נעמיתא וציצא וצפר שחפא ונצא לזנוהי  {יז} וקריא ושלינונא וקפופא  {יח} ובותא וקתא וירקרקא  {יט} וחוריתא ואבו לזנה ונגר טורא ועטלפא  {כ} כל רחשא דעופא דמהלך על ארבע שקצא הוא לכון  {כא} ברם ית דין תיכלון מכל רחשא דעופא דמהלך על ארבע די לה קרצולין מעלוי רגלוהי לקפצא בהון על ארעא  {כב} ית אלין מנהון תיכלון ית גובא לזנה וית רשונא לזנוהי וית חרגולא לזנוהי וית חגבא לזנוהי  {כג} וכל רחשא דעופא די לה ארבע רגלין שקצא הוא לכון  {כד} ולאלין תסתאבון כל דיקרב בנבלתהון יהי מסאב עד רמשא  {כה} וכל דיטול מנבלתהון יצבע לבושוהי ויהי מסאב עד רמשא  {כו} לכל בעירא די היא סדיקא פרסתא וטלפין ליתהא מטלפא ופשרא ליתהא מסקא מסאבין אנון לכון כל דיקרב בהון יהי מסאב  {כז} וכל דמהלך על ידוהי בכל חיתא דמהלכא על ארבע מסאבין אנון לכון כל דיקרב בנבלתהון יהא מסאב עד רמשא  {כח} ודיטול ית נבלתהון יצבע לבושוהי ויהי מסאב עד רמשא מסאבין אנון לכון  {כט} ודין לכון מסאבא דרחשא דרחש על ארעא חלדא ועכברא וצבא לזנוהי  {ל} וילא וכוחא וחלטיתא וחמטא ואשותא  {לא} אלין דמסאבין לכון בכל רחשא כל דיקרב בהון במותהון יהי מסאב עד רמשא  {לב} וכל די יפל עלוהי מנהון במותהון יהי מסאב מכל מאן דעא או לבוש או משך או שק כל מאן די תתעבד עבידא בהון במיא יתעל ויהי מסאב עד רמשא וידכי  {לג} וכל מאן דחסף די יפל מנהון לגוה כל די בגוה יסתאב ויתה תתברון  {לד} מכל מיכלא דמתאכל די יעלון עלוהי מיא יהי מסאב וכל משקה די ישתתי בכל מאן יהי מסאב  {לה} וכל די יפל מנבלתהון עלוהי יהי מסאב תנור וכירים יתרעון מסאבין אנון ומסאבין יהון לכון  {לו} ברם מעין וגוב בית כנישות מיא יהי דכי ודיקרב בנבלתהון יהי מסאב  {לז} וארי יפל מנבלתהון על כל בר זרע זרוע די יזדרע דכי הוא  {לח} וארי יתיהבון מיא על בר זרעא ויפל מנבלתהון עלוהי מסאב הוא לכון  {לט} וארי ימות מן בעירא די היא לכון למיכל דיקרב בנבלתה יהי מסאב עד רמשא  {מ} ודיכול מנבלתה יצבע לבושוהי ויהי מסאב עד רמשא ודיטול ית נבלתה יצבע לבושוהי ויהי מסאב עד רמשא  {מא} וכל רחשא דרחש על ארעא שקצא הוא לא יתאכל  {מב} כל דמהלך על מעוהי וכל דמהלך על ארבע עד כל סגיאות רגלאין לכל רחשא דרחש על ארעא לא תיכלנון ארי שקצא אנון  {מג} לא תשקצו ית נפשתיכון בכל רחשא דרחש ולא תסתאבון בהון ותסתאבון פון בהון  {מד} ארי אנא יי אלהכון ותתקדשון ותהון קדישין ארי קדיש אנא ולא תסאבון ית נפשתיכון בכל רחשא דרחש על ארעא  {מה} ארי אנא יי דאסק יתכון מארעא דמצרים למהוי לכון לאלה ותהון קדישין ארי קדיש אנא  {מו} דא אוריתא דבעירא ודעופא ודכל נפשתא חיתא דרחשא במיא ולכל נפשא דרחשא על ארעא  {מז} לאפרשא בין מסאבא ובין דכיא ובין חיתא דמתאכלא ובין חיתא די לא מתאכלא פפפ     {א} ומליל יי עם משה למימר  {ב} מלל עם בני ישראל למימר אתתא ארי תעדי ותליד דכר ותהי מסאבא שבעת יומין כיומי רחוק סובתה תהי מסאבא  {ג} וביומא תמינאה יגזר בסרא דערלתה  {ד} ותלתין ותלתא יומין תיתב בדם דכו בכל קודשא לא תקרב ולמקדשא לא תעול עד משלם יומי דכותה  {ה} ואם נקובתא תליד ותהי מסאבא ארבעה עסר כרחוקה ושתין ושתא יומין תיתב על דם דכו  {ו} ובמשלם יומי דכותה לברא או לברתא תיתי אמר בר שתה לעלתא ובר יונה או שפנינא לחטאתא לתרע משכן זמנא לות כהנא  {ז} ויקרבנה קדם יי ויכפר עלה ותדכי מסואבת דמהא דא אוריתא דילדתא לדוכרא או לנקבתא  {ח} ואם לא תשכח ידה כמסת אמרא ותסב תרתין שפנינין או תרין בני יונה חד לעלתא וחד לחטאתא ויכפר עלה כהנא ותדכי    {א} ומליל יי עם משה ועם אהרן למימר  {ב} אנש ארי יהי במשך בסרה עמקא או עדיא או בהרא ויהי במשך בסרה למכתש סגירו ויתתי לות אהרן כהנא או לות חד מבנוהי כהניא  {ג} ויחזי כהנא ית מכתשא במשך בסרא ושער במכתשא אתהפיך למחור ומחזי מכתשא עמיק במשך בסרה מכתש סגירותא הוא ויחזנה כהנא ויסאב יתה  {ד} ואם בהרא חורא היא במשך בסרה ועמיק לית מחזהא מן משכא ושערא לא אתהפיך למחור ויסגר כהנא ית מכתשא שבעא יומין  {ה} ויחזנה כהנא ביומא שביעאה והא מכתשא קם כד הוה לא אוסף מכתשא במשכא ויסגרנה כהנא שבעא יומין תנינות  {ו} ויחזי כהנא יתה ביומא שביעאה תנינות והא עמיא מכתשא ולא אוסף מכתשא במשכא וידכנה כהנא עדיתא היא ויצבע לבושוהי וידכי  {ז} ואם אוספא תוסף עדיתא במשכא בתר דאתחזי לכהנא לדכותה ויתחזי תנינות לכהנא  {ח} ויחזי כהנא והא אוספת עדיתא במשכא ויסאבנה כהנא סגירותא היא  {ט} מכתש סגירו ארי תהי באנשא ויתתי לות כהנא  {י} ויחזי כהנא והא עמקא חורא במשכא והיא הפכת שער לחור ורשם בסרא חיתא בעמקתא  {יא} סגירות עתיקא היא במשך בסרה ויסאבנה כהנא לא יסגרנה ארי מסאב הוא  {יב} ואם מסגא תסגי סגירותא במשכא ותחפי סגירותא ית כל משך מכתשא מרישה ועד רגלוהי לכל חיזו עיני כהנא  {יג} ויחזי כהנא והא חפת סגירותא ית כל בסרה וידכי ית מכתשא כלה אתהפיך למחור דכי הוא  {יד} וביומא דאתחזי בה בסרא חיא יהי מסאב  {טו} ויחזי כהנא ית בסרא חיא ויסאבנה בסרא חיא מסאב הוא סגירות הוא  {טז} או ארי יתוב בסרא חיא ויתהפיך למחור ויתתי לות כהנא  {יז} ויחזנה כהנא והא אתהפיך מכתשא למחור וידכי כהנא ית מכתשא דכי הוא  {יח} ובסרא ארי יהי בה במשכה שחנא ויתסי  {יט} ויהי באתר שחנא עמקא חורא או בהרא חורא סמקא ויתחזי לכהנא  {כ} ויחזי כהנא והא מחזהא מכיך מן משכא ושערה אתהפיך למחור ויסאבינה כהנא מכתש סגירותא היא בשחנא סגיאת  {כא} ואם יחזנה כהנא והא לית בה שער חור ומכיכא ליתהא מן משכא והיא עמיא ויסגרנה כהנא שבעא יומין  {כב} ואם אוספא תוסף במשכא ויסאב כהנא יתה מכתשא היא  {כג} ואם באתרהא קמת בהרתא לא אוספת רשם שחנא היא וידכנה כהנא  {כד} או בסרא ארי יהי במשכה כואה דנור ותהי רשם כואה בהרא חורא סמקא או חורא  {כה} ויחזי יתה כהנא והא אתהפיך שער חור בבהרתא ומחזהא עמיק מן משכא סגירותא היא בכואה סגיאה ויסאב יתה כהנא מכתש סגירותא היא  {כו} ואם יחזנה כהנא והא לית בבהרתא שער חור ומכיכא ליתהא מן משכא והיא עמיא ויסגרנה כהנא שבעא יומין  {כז} ויחזנה כהנא ביומא שביעאה אם אוספא תוסף במשכא ויסאב כהנא יתה מכתש סגירותא היא  {כח} ואם באתרהא קמת בהרתא לא אוספת במשכא והיא עמיא עומק כואה היא וידכנה כהנא ארי רשם כואה היא  {כט} וגבר או אתתא ארי יהא בה מכתשא בריש או בדקן  {ל} ויחזי כהנא ית מכתשא והא מחזוהי עמיק מן משכא ובה שער סמק דעדק ויסאב יתה כהנא נתקא הוא סגירות רישא או דקנא הוא  {לא} וארי יחזי כהנא ית מכתש נתקא והא לית מחזוהי עמיק מן משכא ושער אכם לית ביה ויסגר כהנא ית מכתש נתקא שבעת יומין  {לב} ויחזי כהנא ית מכתשא ביומא שביעאה והא לא אוסף נתקא ולא הוה בה שער סמק ומחזי נתקא לית עמיק מן משכא  {לג} ויגלח סחרני נתקא ודעם נתקא לא יגלח ויסגר כהנא ית נתקא שבעא יומין תנינות  {לד} ויחזי כהנא ית נתקא ביומא שביעאה והא לא אוסף נתקא במשכא ומחזוהי ליתוהי עמיק מן משכא וידכי יתה כהנא ויצבע לבושוהי וידכי  {לה} ואם אוספא יוסף נתקא במשכא בתר דכותה  {לו} ויחזנה כהנא והא אוסף נתקא במשכא לא יבקר כהנא לשער סמק מסאב הוא  {לז} ואם כד הוה קם נתקא ושער אכם צמח בה אתסי נתקא דכי הוא וידכנה כהנא  {לח} וגבר או אתתא ארי יהי במשך בסרהון בהרן בהרן חורן  {לט} ויחזי כהנא והא במשך בסרהון בהרן עמין חורן בהקא הוא סגי במשכא דכי הוא  {מ} וגבר ארי יתר שער רישה קרח הוא דכי הוא  {מא} ואם מלקבל אפוהי יתר שער רישה גלוש הוא דכי הוא  {מב} וארי יהי בקרחותה או בגלושותה מכתש חור סמוק סגירות סגיא היא בקרחותה או בגלושותה  {מג} ויחזי יתה כהנא והא עמיק מכתשא חורא סמקא בקרחותה או בגלושותה כמחזי סגירותא משך בסרא  {מד} גבר סגיר הוא מסאב הוא סאבא יסאבנה כהנא ברישה מכתשה  {מה} וסגירא די בה מכתשא לבושוהי יהון מבזעין ורישה יהי פריע ועל שפם כאבלא יתעטף ולא תסתאבון ולא תסתאבון יקרי  {מו} כל יומי די מכתשא בה יהי מסאב מסאב הוא בלחודוהי ייתב מברא למשריתא מותבה  {מז} ולבושא ארי יהי בה מכתש סגירו בלבש עמר או בלבוש כתן  {מח} או בשתיא או בערבא לכתנא ולעמרא או במשכא או בכל עבידת משך  {מט} ויהי מכתשא ירוק או סמוק בלבושא או במשכא או בשתיא או בערבא או בכל מאן דמשך מכתש סגירותא הוא ויתחזי לכהנא  {נ} ויחזי כהנא ית מכתשא ויסגר ית מכתשא שבעת יומין  {נא} ויחזי ית מכתשא ביומא שביעאה ארי אוסף מכתשא בלבושא או בשתיא או בערבא או במשכא לכל די יתעבד משכא לעבידא סגירות מחסרא מכתשא מסאב הוא  {נב} ויוקיד ית לבושא או ית שתיא או ית ערבא בעמרא או בכתנא או ית כל מאן דמשך די יהי בה מכתשא ארי סגירות מחסרא היא בנורא תתוקד  {נג} ואם יחזי כהנא והא לא אוסף מכתשא בלבושא או בשתיא או בערבא או בכל מאן דמשך  {נד} ויפקד כהנא ויחורון ית די בה מכתשא ויסגרנה שבעת יומין תנינות  {נה} ויחזי כהנא בתר דחורו ית מכתשא והא לא שנא מכתשא מן כד הוה ומכתשא לא אוסף מסאב הוא בנורא תוקדנה תברא היא בשחיקותה או בחדתותה  {נו} ואם חזא כהנא והא עמיא מכתשא בתר דחורו יתה ובזע יתה מן לבושא או מן משכא או מן שתיא או מן ערבא  {נז} ואם תתחזי עוד בלבושא או בשתיא או בערבא או בכל מאן דמשך סגיא היא בנורא תוקדנה ית די בה מכתשא  {נח} ולבושא או שתיא או ערבא או כל מאן דמשך די יתחור ויעדי מנהון מכתשא ויצטבע תנינות וידכי  {נט} דא אוריתא דמכתש סגירו בלבוש עמר או כתנא או שתיא או ערבא או כל מאן דמשך לדכיותה או לסאבותה פפפ     {א} ומליל יי עם משה למימר  {ב} דא תהי אוריתא דסגירא ביומא דדכותה ויתתי לות כהנא  {ג} ויפוק כהנא למברא למשריתא ויחזי כהנא והא אתסי מכתש סגירותא מן סגירא  {ד} ויפקד כהנא ויסב למדכי תרתין צפרין חיין דכין ואעא דארזא וצבע זהורי ואזובא  {ה} ויפקד כהנא ויכוס ית צפרא חדא למאן דחסף על מי מבוע  {ו} ית צפרא חיתא יסב יתה וית אעא דארזא וית צבע זהורי וית אזובא ויטבול יתהון וית צפרא חיתא בדמא דצפרא דנכיסא על מי מבוע  {ז} וידי על דמדכי מן סגירותא שבע זמנין וידכנה וישלח ית צפרא חיתא על אפי חקלא  {ח} ויצבע דמדכי ית לבושוהי ויגלח ית כל שערה ויסחי במיא וידכי ובתר כן יעול למשריתא ויתב מברא למשכנה שבעת יומין  {ט} ויהי ביומא שביעאה יגלח ית כל שערה ית רישה וית דקנה וית גביני עינוהי וית כל שערה יגלח ויצבע ית לבושוהי ויסחי ית בסרה במיא וידכי  {י} וביומא תמינאה יסב תרין אמרין שלמין ואמרתא חדא בת שתא שלמתא ותלתא עסרונין סלתא מנחתא דפילא במשח ולגא חד דמשחא  {יא} ויקים כהנא דמדכי ית גברא דמדכי ויתהון קדם יי בתרע משכן זמנא  {יב} ויסב כהנא ית אמרא חדא ויקרב יתיה לאשמא וית לגא דמשחא וירים יתהון ארמא קדם יי  {יג} ויכוס ית אמרא באתר די יכוס ית חטאתא וית עלתא באתר קדיש ארי כחטאתא אשמא הוא לכהנא קדש קודשין הוא  {יד} ויסב כהנא מדמא דאשמא ויתן כהנא על רום אודנא דמדכי דימינא ועל אליון ידה דימינא ועל אליון רגלה דימינא  {טו} ויסב כהנא מלגא דמשחא ויריק על ידא דכהנא דשמאלא  {טז} ויטבול כהנא ית אצבעה דימינא מן משחא די על ידה דשמאלא וידי מן משחא באצבעה שבע זמנין קדם יי  {יז} ומשאר משחא די על ידה יתן כהנא על רום אודנא דמדכי דימינא ועל אליון ידה דימינא ועל אליון רגלה דימינא על דמא דאשמא  {יח} ודאשתאר במשחא די על ידא דכהנא יתן על רישא דמדכי ויכפר עלוהי כהנא קדם יי  {יט} ויעבד כהנא ית חטאתא ויכפר על דמדכי מסובתה ובתר כן יכוס ית עלתא  {כ} ויסק כהנא ית עלתא וית מנחתא למדבחא ויכפר עלוהי כהנא וידכי  {כא} ואם מסכן הוא ולית ידה מדבקא ויסב אמר חד אשמא לארמא לכפרא עלוהי ועסרונא סלתא חד דפיל במשח למנחא ולגא דמשחא  {כב} ותרתין ש פנינין או תרין בני יונה די תדבק ידה ויהי חד חטאתא וחד עלתא  {כג} וייתי יתהון ביומא תמינאה לדכיותה לות כהנא לתרע משכן זמנא קדם יי  {כד} ויסב כהנא ית אמרא דאשמא וית לגא דמשחא וירים יתהון כהנא ארמא קדם יי  {כה} ויכוס ית אמרא דאשמא ויסב כהנא מדמא דאשמא ויתן על רום אודנא דמדכי דימינא ועל אליון ידה דימינא ועל אליון רגלה דימינא  {כו} ומן משחא יריק כהנא על ידא דכהנא דשמאלא  {כז} וידי כהנא באצבעה דימינא מן משחא די על ידה דשמאלא שבע זמנין קדם יי  {כח} ויתן כהנא מן משחא די על ידה על רום אודנא דמדכי דימינא ועל אליון ידה דימינא ועל אליון רגלה דימינא על אתר דמא דאשמא  {כט} ודישתאר מן משחא די על ידא דכהנא יתן על רישא דמדכי לכפרא עלוהי קדם יי  {ל} ויעבד ית חד מן שפניניא או מן בני יונה מדי תדבק ידה  {לא} ית די תדבק ידה ית חד חטאתא וית חד עלתא על מנחתא ויכפר כהנא על דמדכי קדם יי  {לב} דא אוריתא די בה מכתש סגירו די לא תדבק ידה בדכותה  {לג} ומליל יי עם משה ועם אהרן למימר  {לד} ארי תעלון לארעא דכנען די אנא יהב לכון לאחסנא ואתן מכתש סגירו בבית ארעא אחסנתכון  {לה} וייתי די דילה ביתא ויחוי לכהנא למימר כמכתשא אתחזי לי בביתא  {לו} ויפקד כהנא ויפנון ית ביתא עד לא יעול כהנא למחזי ית מכתשא ולא יסתאב כל די בביתא ובתר כן ייעול כהנא למחזי ית ביתא  {לז} ויחזי ית מכתשא והא מכתשא בכתלי ביתא פחתין ירקן או סמקן ומחזיהון מכיך מן כתלא  {לח} ויפוק כהנא מן ביתא לתרע ביתא ויסגר ית ביתא שבעא יומין  {לט} ויתוב כהנא ביומא שביעאה ויחזי והא אוסף מכתשא בכתלי ביתא  {מ} ויפקד כהנא וישלפון ית אבניא די בהון מכתשא וירמון יתהון למברא לקרתא לאתר מסאב  {מא} וית ביתא יקלפון מגיו סחור סחור וירמון ית עפרא די קליפו למברא לקרתא לאתר מסאב  {מב} ויסבון אבניא אחרנין וייתון באתר אבניא ועפר אחרן יסב וישוע ית ביתא  {מג} ואם יתוב מכתשא ויסגי בביתא בתר דשליפו ית אבניא ובתר דקליפו ית ביתא ובתר דאתשע  {מד} וייעול כהנא ויחזי והא אוסף מכתשא בביתא סגירות מחסרא היא בביתא מסאב הוא  {מה} ויתרע ית ביתא ית אבנוהי וית אעוהי וית כל עפר ביתא ויפק למברא לקרתא לאתר מסאב  {מו} ודייעול לביתא כל יומין דיסגר יתה יהי מסאב עד רמשא  {מז} ודישכוב בביתא יצבע ית לבושוהי ודייכול בביתא יצבע ית לבושוהי  {מח} ואם מעל ייעול כהנא ויחזי והא לא אוסף מכתשא בביתא בתר דאתשע ית ביתא וידכי כהנא ית ביתא ארי אתסי מכתשא  {מט} ויסב לדכאה ית ביתא תרתין צפרין ואעא דארזא וצבע זהורי ואזובא  {נ} ויכוס ית צפרא חדא למאן דחסף על מי מבוע  {נא} ויסב ית אעא דארזא וית אזובא וית צבע זהורי וית צפרא חיתא ויטבול יתהון בדמא דצפרא דנכיסא ובמי מבוע וידי לביתא שבע זמנין  {נב} וידכי ית ביתא בדמא דצפרא ובמי מבוע ובצפרא חיתא ובאעא דארזא ובאזובא ובצבע זהורי  {נג} וישלח ית צפרא חיתא למברא לקרתא לאפי חקלא ויכפר על ביתא וידכי  {נד} דא אוריתא לכל מכתש סגירותא ולנתקא  {נה} ולסגירות לבושא ולביתא  {נו} ולעמקא ולעדיא ולבהרא  {נז} לאלפא ביומא מסאבא וביומא דכיא דא אוריתא דסגירותא    {א} ומליל יי עם משה ועם אהרן למימר  {ב} מלילו עם בני ישראל ותימרון להון גבר גבר ארי יהי דאיב מבשרה דובה מסאב הוא  {ג} ודא תהי סובתה בדובה רר בשרה ית דובה או חתים בשרה מדובה סובתה היא  {ד} כל משכבא די ישכוב עלוהי דובנא יהי מסאב וכל מנא דייתב עלוהי יהי מסאב  {ה} וגבר די יקרב במשכבה יצבע לבושוהי ויסחי במיא ויהי מסאב עד רמשא  {ו} ודייתב על מנא דייתב עלוהי דובנא יצבע לבושוהי ויסחי במיא ויהי מסאב עד רמשא  {ז} ודיקרב בבסר דובנא יצבע לבושוהי ויסחי במיא ויהי מסאב עד רמשא  {ח} וארי ירוק דובנא בדכיא ויצבע לבושוהי ויסחי במיא ויהי מסאב עד רמשא  {ט} וכל מרכבא די ירכוב עלוהי דובנא יהי מסאב  {י} וכל דיקרב בכל די יהי תחותוהי יהי מסאב עד רמשא ודיטול יתהון יצבע לבושוהי ויסחי במיא ויהי מסאב עד רמשא  {יא} וכל די יקרב בה דובנא וידוהי לא שטף במיא ויצבע לבושוהי ויסחי במיא ויהי מסאב עד רמשא  {יב} ומאן דחסף די יקרב בה דובנא יתבר וכל מאן דאע ישתטף במיא  {יג} וארי ידכי דובנא מדובה וימני לה שבעת יומין לדכותה ויצבע לבושוהי ויסחי בשרה במי מבוע וידכי  {יד} וביומא תמינאה יסב לה תרתין שפנינין או תרין בני יונה וייתי לקדם יי לתרע משכן זמנא ויתננון לכהנא  {טו} ויעבד יתהון כהנא חד חטאתא וחד עלתא ויכפר עלוהי כהנא קדם יי מדובה  {טז} וגבר ארי תפוק מנה שכבת זרעא ויסחי במיא ית כל בשרה ויהי מסאב עד רמשא  {יז} וכל לבוש וכל משך די יהי עלוהי שכבת זרעא ויצטבע במיא ויהי מסאב עד ר משא  {יח} ואתתא די ישכוב גבר יתה שכבת זרעא ויסחון במיא ויסאבון עד רמשא  {יט} ואתתא ארי תהי דיבא דם יהי דובה בבשרה שבעא יומין תהי ברחוקה וכל דיקרב בה יהי מסאב עד רמשא  {כ} וכל די תשכוב עלוהי ברחוקה יהי מסאב וכל די תיתב עלוהי יהי מסאב  {כא} וכל דיקרב במשכבה יצבע לבושוהי ויסחי במיא ויהי מסאב עד רמשא  {כב} וכל דיקרב בכל מנא די תיתב עלוהי יצבע לבושוהי ויסחי במיא ויהי מסאב עד רמשא  {כג} ואם על משכבא הוא או על מנא די היא יתבא עלוהי במקרבה בה יהי מסאב עד רמשא  {כד} ואם משכב ישכוב גבר יתה ותהי רחוקה עלוהי ויהי מסאב שבעת יומין וכל משכב די ישכוב עלוהי יהי מסאב  {כה} ואתתא ארי ידוב דוב דמה יומין סגיאין בלא עדן רחוקה או ארי תדוב על רחוקה כל יומי דוב סובתה כיומי רחוקה תהי מסאבא היא  {כו} כל משכבא די תשכוב עלוהי כל יומי דובה כמשכב רחוקה יהי לה וכל מנא די תתב עלוהי מסאב יהי כסואבת רחוקה  {כז} וכל דיקרב בהון יהי מסאב ויצבע לבושוהי ויסחי במיא ויהי מסאב עד רמשא  {כח} ואם דכיאת מדובה ותמני לה שבעת יומין ובתר כן תדכי  {כט} וביומא תמינאה תסב לה תרתין שפנינין או תרין בני יונה ותיתי יתהון לות כהנא לתרע משכן זמנא  {ל} ויעבד כהנא ית חד חטאתא וית חד עלתא ויכפר עלה כהנא קדם יי מדוב סובתה  {לא} ותפרשון ית בני ישראל מסואבתהון ולא ימותון בסואבתהון בסאבהון ית משכני די ביניהון  {לב} דא אוריתא דדובנא ודי תפוק מנה שכבת זרעא לאסתאבא בה  {לג} ולדסובתה ברחוקה ולדדאיב ית דובה לדכר ולנקבא ולגבר די ישכוב עם מסאבא פפפ     {א} ומליל יי עם משה בתר דמיתו תרין בני אהרן בקרוביהון אשתא נוכריתא קדם יי ומיתו  {ב} ואמר יי למשה מלל עם אהרן אחוך ולא יהי עלל בכל עדן לקודשא מגיו לפרכתא לקדם כפרתא די על ארונא ולא ימות ארי בעננא אנא מתגלי על בית כפרתא  {ג} בדא יהי עלל אהרן לקודשא בתור בר תורי לחטאתא ודכר לעלתא  {ד} כתונא דבוצא קודשא ילבש ומכנסין דבוץ יהון על בסרה ובהמינא דבוץ יסר ובמצנפתא דבוצא יחת ברישה לבושי קודשא אנון ויסחי במיא ית ב סרה וילבשנון  {ה} ומן כנשתא דבני ישראל יסב תרין צפירי עזין לחטאתא ודכר חד לעלתא  {ו} ויקרב אהרן ית תורא דחטאתא די לה ויכפר עלוהי ועל אנש ביתה  {ז} ויסב ית תרין צפירין ויקים יתהון קדם יי בתרע משכן זמנא  {ח} ויתן אהרן על תרין צפירין עדבין עדבא חד לשמא דיי ועדבא חד לעזאזל  {ט} ויקרב אהרן ית צפירא די סליק עלוהי עדבא לשמא דיי ויעבדנה חטאתא  {י} וצפירא די סליק עלוהי עדבא לעזאזל יתקם כד חי קדם יי לכפרא עלוהי לשלח יתה לעזאזל למדברא  {יא} ויקרב אהרן ית תורא דחטאתא די לה ויכפר עלוהי ועל אנש ביתה ויכוס ית תורא דחטאתא די לה  {יב} ויסב מלי מחתיתא גומרין דאשא מעלוי מדבחא מן קדם יי ומלי חפנוהי קטורת בוסמין דקיקין ויעל מגיו לפרכתא  {יג} ויתן ית קטורת בוסמיא על אשתא לקדם יי וחפי עננא קטרתא ית כפרתא די על סהדותא ולא ימות  {יד} ויסב מדמא דתורא וידי באצבעה על אפי כפורתא קדומא ולקדם כפרתא ידי שבע זמנין מן דמא באצבעה  {טו} ויכוס ית צפירא דחטאתא די לעמא ויעל ית דמה למגיו לפרכתא ויעבד לדמה כמא די עבד לדמא דתורא וידי יתה על כפרתא ולקדם כפרתא  {טז} ויכפר על קודשא מסואבת בני ישראל וממרדיהון לכל חטאיהון וכן יעבד למשכן זמנא דשרי עמהון בגו סואבתהון  {יז} וכל אנש לא יהי במשכן זמנא במעלה לכפרא בקודשא עד מפקה ויכפר עלוהי ועל אנש ביתה ועל כל קהלא דישראל  {יח} ויפוק למדבחא די קדם יי ויכפר עלוהי ויסב מדמא דתורא ומדמא דצפירא ויתן על קרנת מדבחא סחור סחור  {יט} וידי עלוהי מן דמא באצבעה שבע זמנין וידכנה ויקדשנה מסואבת בני ישראל  {כ} וישיצי מלכפרא על קודשא ועל משכן זמנא ועל מדבחא ויקרב ית צפירא חיא  {כא} ויסמוך אהרן ית תרתין ידוהי על ריש צפירא חיא ויודי עלוהי ית כל עוית בני ישראל וית כל מרדיהון לכל חטאיהון ויתן יתהון על ריש צפירא וישלח ביד גבר דזמין למהך למדברא  {כב} ויטול צפירא עלוהי ית כל חוביהון לארעא דלא יתבא וישלח ית צפירא במדברא  {כג} וייעול אהרן למשכן זמנא וישלח ית לבושי בוצא די לבש במעלה לקודשא ויצנעון תמן  {כד} ויסחי ית בסרה במיא באתר קדיש וילבש ית לבושוהי ויפוק ויעבד ית עלתה וית עלת עמא ויכפר עלוהי ועל עמא  {כה} וית תרבא דחטאתא יסק למדבחא  {כו} ודמוביל ית צפירא לעזאזל יצבע לבושוהי ויסחי ית בסרה במיא ובתר כן ייעול למשריתא  {כז} וית תורא דחטאתא וית צפירא דחטאתא די אתעל מדמהון לכפרא בקודשא יתפקון למברא למשריתא ויוקדון בנורא ית משכיהון וית בסרהון וית אכליהון  {כח} ודמוקיד יתהון יצבע לבושוהי ויסחי ית בסרה במיא ובתר כן ייעול למשריתא  {כט} ותהי לכון לקים עלם בירחא שביעאה בעשרא לירחא תענון ית נפשתיכון וכל עבידא לא תעבדון יציבא וגיורא דיתגירון ביניכון  {ל} ארי ביומא הדין יכפר עליכון לדכאה יתכון מכל חוביכון קדם יי תדכון  {לא} שבת שבתא היא לכון ותענון ית נפשתיכון קים עלם  {לב} ויכפר כהנא די רבי יתה ודי יקרב ית קרבנה לשמשא תחות אבוהי וילבש ית לבושי בוצא לבושי קודשא  {לג} ויכפר על מקדש קודשא ועל משכן זמנא ועל מדבחא יכפר ועל כהניא ועל כל עמא דקהלא יכפר  {לד} ותהי דא לכון לקים עלם לכפרא על בני ישראל מכל חוביהון חדא בשתא ועבד כמא די פקיד יי ית משה    {א} ומליל יי עם משה למימר  {ב} מלל עם אהרן ועם בנוהי ועם כל בני ישראל ותימר להון דין פתגמא די פקיד יי למימר  {ג} גבר גבר מבית ישראל די יכוס תור או אמר או עזא במשריתא או די יכוס מברא למשריתא  {ד} ולתרע משכן זמנא לא איתה לקרבא קרבנא קדם יי קדם משכנא דיי דמא יתחשב לגברא ההוא דמא אשד וישתיצי אנשא ההוא מגו עמה  {ה} בדיל די ייתון בני ישראל ית דבחיהון די אנון דבחין על אפי חקלא וייתונון לקדם יי לתרע משכן זמנא לות כהנא ויכסון נכסת קודשין קדם יי יתהון  {ו} ויזרוק כהנא ית דמא על מדבחא דיי בתרע משכן זמנא ויסק תרבא לאתקבלא ברעוא קדם יי  {ז} ולא ידבחון עוד ית דבחיהון לשדין די אנון טען בתריהון קים עלם תהי דא להון לדריהון  {ח} ולהון תימר גבר גבר מבית ישראל ומן גיורא דיתגירון ביניכון די יסק עלתא או נכסת קודשיא  {ט} ולתרע משכן זמנא לא איתנה למעבד יתה קדם יי וישתיצי אנשא ההוא מעמה  {י} וגבר גבר מבית ישראל ומן גיורא דיתגירון ביניכון די ייכול כל דמא ואתן רוגזי באנשא דייכול ית דמא ואשיצי יתה מגו עמה  {יא} ארי נפש בסרא בדמא היא ואנא יהבתה לכון על מדבחא לכפרא על נפשתיכון ארי דמא הוא על נפשא מכפר  {יב} על כן אמרית לבני ישראל כל אנש מנכון לא ייכול דמא וגיורא דיתגירון ביניכון לא ייכול דמא  {יג} וגבר גבר מן בני ישראל ומן גיורא דיתגירון ביניכון די יצוד צידא חיתא או עופא די מתאכל וישוד ית דמה ויכסנה בעפרא  {יד} ארי נפש כל בסרא דמה בנפשה הוא ואמרית לבני ישראל דם כל בסרא לא תיכלון ארי נפש כל בסרא דמה היא כל דייכלנה ישתיצי  {טו} וכל אנש די ייכול נבילא ותבירא ביציבא ובגיורא ויצבע לבושוהי ויסחי במיא ויהי מסאב עד רמשא וידכי  {טז} ואם לא יצבע ובסרה לא יסחי ויקבל חובה    {א} ומליל יי עם משה למימר  {ב} מלל עם בני ישראל ותימר להון אנא יי אלהכון  {ג} כעובדי עמא דארעא דמצרים די יתבתון בה לא תעבדון וכעובדי עמא דארעא דכנען די אנא מעל יתכון תמן לא תעבדון ובנימוסיהון לא תהכון  {ד} ית דיני תעבדון וית קימי תטרון להלכא בהון אנא יי אלהכון  {ה} ותטרון ית קימי וית דיני די יעבד יתהון אנשא ויחי בהון לחיי עלמא אנא יי  {ו} גבר גבר לכל קריב בסרה לא תקרבון לגלאה עריא אנא יי  {ז} ערית אבוך וערית אמך לא תגלי אמך היא לא תגלי עריתה  {ח} ערית אתת אבוך לא תגלי ערית אבוך היא  {ט} ערית אחתך בת אבוך או בת אמך דילידא מן אבוך מן אתת אחרי או מן אמך לגבר אחרן לא תגלי עריתהן  {י} ערית בת ברך או בת ברתך לא תגלי עריתהן ארי עריתך אנון  {יא} ערית בת אתת אבוך דילידא מן אבוך אחתך היא לא תגלי עריתה  {יב} ערית אחת אבוך לא תגלי קריבת אבוך היא  {יג} ערית אחת אמך לא תגלי ארי קריבת אמך היא  {יד} ערית אח אבוך לא תגלי לאתתה לא תקרב אתת אח אבוך היא  {טו} ערית כלתך לא תגלי אתת ברך היא לא תגלי עריתה  {טז} ערית אתת אחוך לא תגלי ערית אחוך היא  {יז} ערית אתתא וברתה לא תגלי ית בת ברה וית בת ברתה לא תםב לגלאה עריתה קריבן אנון עצת חטאין היא  {יח} ואתתא עם אחתה לא תסב לעקאה לגלאה עריתה עלה בחייהא  {יט} ולאתתא ברחוק סובתה לא תקרב לגלאה עריתה  {כ} ובאתת חברך לא תתן שכבתך לזרעא לאסתאבא בה  {כא} ומבניך לא תתן לאעברא למולך ולא תחל ית שמא דאלהך אנא יי  {כב} ועם דכורא לא תשכוב משכבי אתתא תועבתא היא  {כג} ובכל בעירא לא תתן שכבתך לאסתאבא בה ואתתא לא תקום קדם בעירא למשלט בה תבלא הוא  {כד} לא תסתאבון בכל אלין ארי בכל אלין אסתאבו עממיא די אנא מגלי מן קדמיכון  {כה} ואסתאבת ארעא ואסערית חובה עלה ורוקינת ארעא ית יתבהא  {כו} ותטרון אתון ית קימי וית דיני ולא תעבדון מכל תועבתא האלין יציבא וגיורא דיתגירון ביניכון  {כז} ארי ית כל תועבתא האלין עבדו אנשי ארעא די קדמיכון ואסתאבת ארעא  {כח} ולא תרוקן ארעא יתכון בסאביכון יתה כמא דרוקינת ית עממיא די קדמיכון  {כט} ארי כל די יעבד מכל תועבתא האלין וישתיצון נפשתא דיעבדון מגו עמהון  {ל} ותטרון ית מטרת מימרי בדיל דלא למעבד מנימוסי תועבתא דאתעבדא קדמיכון ולא תסתאבון בהון אנא יי אלהכון פפפ     {א} ומליל יי עם משה למימר  {ב} מלל עם כל כנשתא דבני ישראל ותימר להון קדישין תהון ארי קדיש אנא יי אלהכון  {ג} גבר מן אמה ומן אבוהי תהון דחלין וית יומי שביא דילי תטרון אנא יי אלהכון  {ד} לא תתפנון בתר טעון ודחלן דמתכא לא תעבדון לכון אנא יי אלהכון  {ה} וארי תכסון נכסת קודשיא קדם יי לרעוא לכון תכסנה  {ו} ביומא דיתנכס יתאכל וביומא דבתרוהי ודאשתאר עד יומא תליתאה בנורא יתוקד  {ז} ואם אתאכלא יתאכל ביומא תליתאה מרחק הוא לא יהי לרעוא  {ח} ודייכלנה חובה יקבל ארי ית קודשא דיי אחל וישתיצי אנשא ההוא מעמה  {ט} ובמחצדכון ית חצדא דארעכון לא תשיצי פאתא דחקלך למחצד ולקטא דחצדך לא תלקט  {י} וכרמך לא תעלל ונתרא דכרמך לא תלקט לעניי ולגיורי תשבוק יתהון אנא יי אלהכון  {יא} לא תגנבון ולא תכדבון ולא תשקרון אנש בחברה  {יב} ולא תשבעון בשמי לשקרא ותחל ית שמא דאלהך אנא יי  {יג} לא תעשוק ית חברך ולא תאנס לא תבית אגרא דאגירא לותך עד צפרא  {יד} לא תלוט דלא שמע וקדם דלא חזי לא תשים תקלא ותדחל מאלהך אנא יי  {טו} לא תעבדון שקר בדינא לא תסב אפי מסכנא ולא תהדר אפי רבא בקושטא תדינה לחברך  {טז} לא תיכול קורצין בעמך לא תקום על דמא דחברך אנא יי  {יז} לא תשני ית אחוך בלבך אוכחא תוכח ית חברך ולא תקבל על די לה חובא  {יח} לא תקום ולא תטר דבבו לבני עמך ותרחם לחברך כותך אנא יי  {יט} ית קימי תטרון בעירך לא תרכב ערובין חקלך לא תזרע ערובין ולבוש ערובין שעטנזא לא יסק עלך  {כ} וגבר ארי ישכוב עם אתתא שכבת זרעא והיא אמתא אחידא לגבר ואתפרקא לא אתפריקת בכספא או חרותא לא אתיהיבת לה בשטר בקרתא תהי לא יומתון ארי לא אתחררת  {כא} וייתי ית אשמה קדם יי לתרע משכן זמנא דכר לאשמא  {כב} ויכפר עלוהי כהנא בדכרא דאשמא קדם יי על חובתה די חב וישתבק לה מחובתה די חב  {כג} וארי תעלון לארעא ותצבון כל אלן דמיכל ותרחקון רחקא ית אבה תלת שנין יהי לכון מרחק לאבדא לא יתאכל  {כד} ובשתא רביעתא יהי כל אבה קדש תושבחן קדם יי  {כה} ובשתא חמישתא תיכלון ית אבה לאוספא לכון עללתה אנא יי אלהכון  {כו} לא תיכלון על דמא לא תנחשון ולא תעונון  {כז} לא תקפון פאתא דרישכון ולא תחבל ית פאתא דדקנך  {כח} וחבול על מית לא תתנון בבסרכון ורושמין חריתין לא תתנון בכון אנא יי  {כט} לא תחל ית ברתך לאטעיותה ולא תטעי ארעא ותתמלי ארעא עצת חטאין  {ל} ית יומי שביא דילי תטרון ולבית מקדשי תהון דחלין אנא יי  {לא} לא תתפנון בתר בדין ודכורו לא תתבעון לאסתאבא בהון אנא יי אלהכון  {לב} מן קדם דסבר באוריתא תקום ותהדר אפי סבא ותדחל מאלהך אנא יי  {לג} וארי יתגיר עמך גיורא בארעכון לא תונון יתה  {לד} כיציבא מנכון יהי לכון גיורא דיתגיר ביניכון ותרחם לה כותך ארי דירין הויתון בארעא דמצרים אנא יי אלהכון  {לה} לא תעבדון שקר בדין במשחתא במתקלא ובמכלתא  {לו} מאזנון דקשוט מתקלן דקשוט מכילן דקשוט והינין דקשוט יהון לכון אנא יי אלהכון די אפקית יתכון מארעא דמצרים  {לז} ותטרון ית כל קימי וית כל דיני ותעבדון יתהון אנא יי    {א} ומליל יי עם משה למימר  {ב} ולבני ישראל תימר גבר גבר מבני ישראל ומן גיורא דיתגירון בישראל די יתן מזרעה למולך אתקטלא יתקטל עמא בית ישראל ירגמנה באבנא  {ג} ואנא אתן ית רוגזי בגברא ההוא ואשיצי יתה מגו עמה ארי מזרעה יהב למולך בדיל לסאבא ית מקדשי ולאחלא ית שמא דקודשי  {ד} ואם מכבש יכבשון עמא בית ישראל ית עיניהון מן גברא ההוא בדיהב מזרעה למולך בדיל דלא לקטלא יתה  {ה} ואשוי אנא ית רוגזי בגברא ההוא ובסעדוהי ואשיצי יתה וית כל דטען בתרוהי למטעי בתר מולך מגו עמהון  {ו} ואנש די יתפני בתר בדין ודכורו למטעי בתריהון ואתן ית רוגזי באנשא ההיא ואשיצי יתה מגו עמה  {ז} ותתקדשון ותהון קדישין ארי אנא יי אלהכון  {ח} ותטרון ית קימי ותעבדון יתהון אנא יי מקדשכון  {ט} ארי גבר גבר די ילוט ית אבוהי וית אמה אתקטלא יתקטל אבוהי ואמה לט קטלא חיב  {י} וגבר די יגוף ית אתת גבר די יגוף ית אתת חברה אתקטלא יתקטל גיפא וגיפתא  {יא} וגבר די ישכוב עם אתת אבוהי עריתא דאבוהי גלי אתקטלא יתקטלון תרויהון קטלא חיבין  {יב} וגבר די ישכוב ית כלתה אתקטלא יתקטלון תרויהון תבלא עבדו קטלא חיבין  {יג} וגבר די ישכוב ית דכורא משכבי אתתא תועבתא עבדו תרויהון אתקטלא יתקטלון קטלא חיבין  {יד} וגבר די יסב ית אתתא וית אמה עצת חטאין היא בנורא יוקדון יתה ויתהן ולא תהי עצת חטאין ביניכון  {טו} וגבר די יתן שכבתה בבעירא אתקטלא יתקטל וית בעירא תקטלון  {טז} ואתתא די תקרב לכל בעירא למשלט בה ותקטול ית אתתא וית בעירא אתקטלא יתקטלון קטלא חיבין  {יז} וגבר די יסב ית אחתה בת אבוהי או בת אמה ויחזי ית עריתה והיא תחזי ית עריתה קלנא הוא וישתיצון לעיני בני עמהון ערית אחתה גלי חובה יקבל  {יח} וגבר די ישכוב ית אתתא סואבתא ויגלי ית עריתה ית קלנה גלי והיא תגלי ית סואבת דמהא וישתיצון תרויהון מגו עמהון  {יט} וערית אחת אמך ואחת אבוך לא תגלי ארי ית קריבה גלי חובהן יקבלון  {כ} וגבר די ישכוב ית אתת אח אבוהי ערית אח אבוהי גלי חובהן יקבלון בלא ולד ימותון  {כא} וגבר די יסב ית אתת אחוהי מרחקא היא עריתא דאחוהי גלי בלא ולד יהון  {כב} ותטרון ית כל קימי וית כל דיני ותעבדון יתהון ולא תרוקן יתכון ארעא די אנא מעיל יתכון תמן למתב בה  {כג} ולא תהכון בנימוסי עממיא די אנא מגלי מן קדמיכון ארי ית כל אלין עבדו ורחיק מימרי יתהון  {כד} ואמרית לכון אתון תירתון ית ארעהון ואנא אתננה לכון למירת יתה ארעא עבדא חלב ודבש אנא יי אלהכון די אפרשית יתכון מן עממיא  {כה} ותפרשון בין בעירא דכיא למסאבא ובין עופא מסאבא לדכי ולא תשקצון ית נפשתיכון בבעירא ובעופא ובכל די תרחש ארעא די אפרשית לכון לסאבא  {כו} ותהון קדמי קדישין ארי קדיש אנא יי ואפרשית יתכון מן עממיא למהוי פלחין קדמי  {כז} וגבר או אתתא ארי יהי בהון בדין או דכורו אתקטלא יתקטלון באבנא ירגמון יתהון קטלא חיבין פפפ     {א} ואמר יי למשה אמר לכהניא בני אהרן ותימר להון על מית לא יסתאב בעמה  {ב} אלהן לקריבה דקריב לה לאמה ולאבוהי ולברה ולברתה ולאחוהי  {ג} ולאחתה בתלתא דקריבא לה די לא הות לגבר לה יסתאב  {ד} לא יסתאב רבא בעמה לאחלותה  {ה} לא ימרטון מרט ברישהון ופאתא דדקנהון לא יגלחון ובבשרהון לא יחבלון חבול  {ו} קדישין יהון קדם אלההון ולא יחלון שמא דאלההון ארי ית קרבניא דיי קרבן אלההון אנון מקריבין ויהון קדישין  {ז} אתתא מטעיא ומחללא לא יסבון ואתתא דמתרכא מבעלה לא יסבון ארי קדיש הוא קדם אלהה  {ח} ותקדשנה ארי ית קרבן אלהך הוא מקרב קדיש יהא לך ארי קדיש אנא יי מקדשכון  {ט} ובת גבר כהן ארי תתחל למטעי מקדשת אבוה היא מתחלא בנורא תתוקד  {י} וכהנא דאתרבא מאחוהי דיתריק על רישה משחא דרבותא ודי קריב ית קרבנה למלבש ית לבושיא ית רישה לא ירבי פרוע ולבושוהי לא יבזע  {יא} ועל כל נפשת מתא לא ייעול לאבוהי ולאמה לא יסתאב  {יב} ומן מקדשא לא יפוק ולא יחל ית מקדשא דאלהה ארי כליל משח רבותא דאלהה עלוהי אנא יי  {יג} והוא אתתא בבתלתהא יסב  {יד} ארמלא ומתרכא וחלילא מטעיא ית אלין לא יסב אלהין בתלתא מעמה יסב אתתא  {טו} ולא יחל זרעה בעמה ארי אנא יי מקדשה  {טז} ומליל יי עם משה למימר  {יז} מלל עם אהרן למימר גבר מבניך לדריהון די יהי בה מומא לא יקרב לקרבא קרבנא קדם אלהה  {יח} ארי כל גבר די בה מומא לא יקרב גבר עויר או חגיר או חרים או שריע  {יט} או גבר די יהי בה תבר רגלא או תבר ידא  {כ} או גבין או דקא או חליז בעינה או גרבן או חזזן או מריס פחדין  {כא} כל גבר די בה מומא מזרעא דאהרן כהנא לא יקרב לקרבא ית קרבניא דיי מומא בה ית קרבן אלהה לא יקרב לקרבא  {כב} קרבן אלהה מקדש קודשיא ומן קודשיא ייכול  {כג} ברם לפרכתא לא ייעול ולמדבחא לא יקרב ארי מומא בה ולא יחל ית מקדשי ארי אנא יי מקדשהון  {כד} ומליל משה עם אהרן ועם בנוהי ועם כל בני ישראל    {א} ומליל יי עם משה למימר  {ב} מליל עם אהרן ועם בנוהי ויפרשון מקודשיא דבני ישראל ולא יחלון ית שמא דקודשי די אנון מקדשין קדמי אנא יי  {ג} אמר להון לדריכון כל גבר די יקרב מכל בניכון לקודשיא די יקדשון בני ישראל קדם יי וסאבתיה עלוהי וישתיצי אנשא ההיא מן קדמי אנא יי  {ד} גבר גבר מזרעא דאהרן והוא סגיר או דאיב בקודשיא לא ייכול עד די ידכי ודיקרב בכל טמא נפשא או גבר די תפוק מנה שכבת זרעא  {ה} או גבר די יקרב בכל רחשא די יסתאב לה או באנשא די יסתאב לה לכל סאבתיה  {ו} אנש די יקרב בה ויהי מסאב עד רמשא ולא ייכול מן קודשיא אלהן אסחי בשרה במיא  {ז} ובמעל שמשא וידכי ובתר כן ייכול מן קודשיא ארי לחמה הוא  {ח} נבילא ותבירא לא ייכול לאסתאבא בה אנא יי  {ט} ויטרון ית מטרת מימרי ולא יקבלון עלוהי חובא וימותון בה ארי יחלנה אנא יי מקדשהון  {י} וכל חלוני לא ייכול קודשא תותבא דכהנא ואגירא לא ייכול קודשא  {יא} וכהן ארי יקני נפש קנין כספה הוא ייכול בה ויליד ביתה אנון ייכלון בלחמה  {יב} ובת כהן ארי תהי לגבר חלוני היא באפרשות קודשיא לא תיכול  {יג} ובת כהן ארי תהי ארמלא ומתרכא ובר לית לה ותתוב לבית אבוהא כרביותהא מלחמא דאבוהא תיכול וכל חלוני לא ייכול בה  {יד} וגבר ארי ייכול קודשא בשלו ויוסף חומשה עלוהי ויתן לכהנא ית קודשא  {טו} ולא יחלון ית קודשיא דבני ישראל ית די יפרשון קדם יי  {טז} ויקבלון עליהון עוין וחובין במיכלהון בסואבא ית קודשיהון ארי אנא יי מקדשהון  {יז} ומליל יי עם משה למימר  {יח} מלל עם אהרן ועם בנוהי ועם כל בני ישראל ותימר להון גבר גבר מבית ישראל ומן גיורא בישראל די יקרב קרבנה לכל נדריהון ולכל נדבתהון די יקרבון קדם יי לעלתא  {יט} לרעוא לכון שלים דכורא בתורי באמריא ובעזיא  {כ} כל די בה מומא לא תקרבון ארי לא לרעוא יהי לכון  {כא} וגבר ארי יקרב נכסת קודשיא קדם יי לפרשא נדרא או לנדבתא בתורי או בענא שלים יהי לרעוא כל מומא לא יהי בה  {כב} עויר או תביר או פסיק או יבלן או גרבן או חזזן לא תקרבון אלין קדם יי וקרבנא לא תתנון מנהון על מדבחא קדם יי  {כג} ותור ואמר יתיר וחסיר נדבתא תעבד יתה ולנדרא לא יהי לרעוא  {כד} ודי מריס ודי רסיס ודי שליף ודי גזיר לא תקרבון קדם יי ובארעכון לא תעבדון  {כה} ומן בר עממין לא תקרבון ית קרבן אלהכון מכל אלין ארי חבולהון בהון מומא בהון לא לרעוא יהון לכון  {כו} ומליל יי עם משה למימר  {כז} תור או אמר או עזא ארי יתיליד ויהי שבעא יומין בתר אמה ומיומא תמינאה ולהלא יתרעי לקרבא קרבנא קדם יי  {כח} ותורתא או שיתא לה ולברה לא תכסון ביומא חד  {כט} וארי תכסון נכסת תודתא קדם יי לרעוא לכון תכסנה  {ל} ביומא ההוא יתאכל לא תשארון מנה עד צפרא אנא יי  {לא} ותטרון פקודי ותעבדון יתהון אנא יי  {לב} ולא תחללון ית שמא דקודשי ואתקדש בגו בני ישראל אנא יי מקדשכון  {לג} דאפיק יתכון מארעא דמצרים למהוי לכון לאלהא אנא יי    {א} ומליל יי עם משה למימר  {ב} מליל עם בני ישראל ותימר להון מועדיא דיי די תערעון יתהון מערעי קדיש אלין אנון מועדי  {ג} שתא יומין תתעבד עבידא וביומא שביעאה שבת שבתא מערע קדיש כל עבידא לא תעבדון שבתא היא קדם יי בכל מותבניכון  {ד} אלין מועדיא דיי מערעי קדיש די תערעון יתהון בזמניהון  {ה} בירחא קדמאה בארבעת עשרא לירחא בין שמשיא פסחא קדם יי  {ו} ובחמשת עשרא יומא לירחא הדין חגא דפטיריא קדם יי שבעא יומין פטיר תיכלון  {ז} ביומא קדמאה מערע קדיש יהי לכון כל עבידת פלחן לא תעבדון  {ח} ותקרבון קרבנא קדם יי שבעא יומין ביומא שביעאה מערע קדיש כל עבידת פלחן לא תעבדון  {ט} ומליל יי עם משה למימר  {י} מליל עם בני ישראל ותימר להון ארי תעלון לארעא די אנא יהב לכון ותחצדון ית חצדה ותיתון ית עומרא ריש חצדכון לות כהנא  {יא} וירים ית עומרא קדם יי לרעוא לכון מבתר יומא טבא ירימנה כהנא  {יב} ותעבדון ביומא דארמותכון ית עומרא אמר שלים בר שתה לעלתא קדם יי  {יג} ומנחתה תרין עשרונין סלתא דפילא במשח קרבנא קדם יי לאתקבלא ברעוא ונסכה חמרא רבעות הינא  {יד} ולחם וקלי ופרוכן לא תיכלון עד כרן יומא הדין עד איתואיכון ית קרבן אלהכון קים עלם לדריכון בכל מותבניכון  {טו} ותמנון לכון מבתר יומא טבא מיום איתואיכון ית עומרא דארמותא שבעא שבועין שלמין יהוין (נ''א תהוין)  {טז} עד מבתר שבועתא שביעתא תמנון חמשין יומין ותקרבון מנחתא חדתא קדם יי  {יז} ממותבניכון תיתון לחם ארמותא תרתין (גריצן) תרין עשרונין סלתא יהוין חמיע יתאפין בכורין קדם יי  {יח} ותקרבון על לחמא שבעא אמרין שלמין בני שנא ותור בר תורי חד ודכרין תרין יהון עלתא קדם יי ומנחתהון ונסכיהון קרבן דמתקבל ברעוא קדם יי  {יט} ותעבדון צפיר בר עזי חד לחטאתא ותרין אמרין בני שנא לנכסת קודשיא  {כ} וירים כהנא יתהון על לחם בכוריא ארמותא קדם יי על תרין אמרין קודשא יהון קדם יי לכהנא  {כא} ותערעון בכרן יומא הדין מערע קדיש יהי לכון כל עבידת פלחן לא תעבדון קים עלם בכל מותבניכון לדריכון  {כב} ובמחצדכון ית חצדא דארעכון לא תשיצי פאתא דחקלך במחצדך ולקטא דחצדך לא תלקט לעניי ולגיורי תשבוק יתהון אנא יי אלהכון  {כג} ומליל יי עם משה למימר  {כד} מליל עם בני ישראל למימר בירחא שביעאה בחד לירחא יהי לכון ניחא דוכרן יבבא מערע קדיש  {כה} כל עבידת פלחנא לא תעבדון ותקרבון קרבנא קדם יי  {כו} ומליל יי עם משה למימר  {כז} ברם בעשרא לירחא שביעאה הדין יומא דכפוריא הוא מערע קדיש יהי לכון ותענון ית נפשתיכון ותקרבון קרבנא קדם יי  {כח} וכל עבידא לא תעבדון בכרן יומא הדין ארי יומא דכפוריא הוא לכפרא עליכון קדם יי אלהכון  {כט} ארי כל אנשא די לא מתעני בכרן יומא הדין וישתיצי מעמהא  {ל} וכל אנש די תעבד כל עבידא בכרן יומא הדין ואובד ית אנשא ההיא מגו עמה  {לא} כל עבידא לא תעבדון קים עלם לדריכון בכל מותבניכון  {לב} שבת שבתא הוא לכון ותענון ית נפשתיכון בתשעה לירחא ברמשא מרמשא עד רמשא תנוחון ניחכון  {לג} ומליל יי עם משה למימר  {לד} מליל עם בני ישראל למימר בחמשא עשרא יומא לירחא שביעאה הדין חגא דמטליא שבעת יומין קדם יי  {לה} ביומא קדמאה מערע קדיש כל עבידת פלחן לא תעבדון  {לו} שבעא יומין תקרבון קרבנא קדם יי ביומא תמינאה מערע קדיש יהי לכון ותקרבון קרבנא קדם יי כנש תהון כל עבידת פלחן לא תעבדון  {לז} אלין מועדיא דיי די תערעון יתהון מערעי קדיש לקרבא קרבנא קדם יי עלתא ומנחתא נכסת קודשין ונסוכין פתגם יום ביומה  {לח} בר שביא דיי ובר מתנתיכון ובר כל נדריכון ובר כל נדבתיכון די תתנון קדם יי  {לט} ברם בחמשא עשר יומא לירחא שביעאה במכנשיכון ית עללת ארעא תחגון ית חגא קדם יי שבעא יומין ביומא קדמאה ניחא וביומא תמינאה ניחא  {מ} ותסבון לכון ביומא קדמאה פרי אילנא אתרוגין וללבין והדסין וערבין דנחל ותחדון קדם יי אלהכון שבעת יומין  {מא} ותחגון יתה חגא קדם יי שבעת יומין בשתא קים עלם לדריכון בירחא שביעאה תחגון יתה  {מב} במטליא תיתבון שבעת יומין כל יציבא בישראל יתבון במטליא  {מג} בדיל דידעון דריכון ארי במטליות ענני אותבית ית בני ישראל באפקותי יתהון מארעא דמצרים אנא יי אלהכון  {מד} ומליל משה ית סדר מועדיא דיי ואלפנון לבני ישראל    {א} ומליל יי עם משה למימר  {ב} פקד ית בני ישראל ויסבון לך משח זיתא דכיא כתישא לאנהרא לאדלקא בוציניא תדירא  {ג} מברא לפרכתא דסהדותא במשכן זמנא יסדר יתה אהרן מרמשא עד צפרא קדם יי תדירא קים עלם לדריכון  {ד} על מנרתא דכיתא יסדר ית בוציניא קדם יי תדירא  {ה} ותסב סלתא ותיפי יתה תרתא עשרי גריצן תרין עשרונין תהי גרצתא חדא  {ו} ותשוי יתהון תרתי סדרין שית סדרא על פתורא דכיא קדם יי  {ז} ותתן על סדרא לבנתא דכיתא ותהי ללחם לאדכרתא ק רבנא קדם יי  {ח} ביומא דשבתא ביומא דשבתא יסדרנה קדם יי תדירא מן קדם בני ישראל קים עלם  {ט} ותהי לאהרן ולבנוהי ויכלנה באתר קדיש ארי קדש קודשין הוא לה מקרבניא דיי קים עלם  {י} ונפק בר אתתא בת ישראל והוא בר גבר מצראה בגו בני ישראל ונצו במשריתא בר אתתא בת ישראל וגברא בר ישראל  {יא} ופרש בר אתתא בת ישראל ית שמא וארגז ואיתיאו יתה לות משה ושום אמה שלמית בת דברי לשבטא דדן  {יב} ואסרוהי בבית מטרא עד דיתפרש להון על גזרת מימרא דיי  {יג} ומליל יי עם משה למימר  {יד} אפק ית דארגז למברא למשריתא ויסמכון כל די שמעו ית ידיהון על רישה וירגמון יתה כל כנשתא  {טו} ועם בני ישראל תמלל למימר גבר גבר די ירגז קדם אלהה ויקבל חובה  {טז} ודי פרש שמא דיי אתקטלא יתקטל מרגם ירגמון בה כל כנשתא כגיורא כיציבא בפרשותה שמא יתקטל  {יז} וגבר ארי יקטול כל נפשא דאנשא אתקטלא יתקטל  {יח} ודיקטול נפש בעירא ישלמנה נפשא חלף נפשא  {יט} וגבר ארי יתן מומא בחברה כמא די עבד כן יתעבד ליה  {כ} תברא חלף תברא עינא חלף עינא שנא חלף שנא כמא די יתן מומא באנשא כן יתיהב בה  {כא} ודיקטול בעירא ישלמנה ודיקטול אנשא יתקטל  {כב} דינא חדא יהי לכון כגיורא כיציבא יהי ארי אנא יי אלהכון  {כג} ומליל משה עם בני ישראל ואפיקו ית דארגז למברא למשריתא ורגמו יתה אבנא ובני ישראל עבדו כמא די פקיד יי ית משה פפפ     {א} ומליל יי עם משה בטורא דסיני למימר  {ב} מלל עם בני ישראל ותימר להון ארי תעלון לארעא די אנא יהב לכון ותשמט ארעא שמטתא קדם יי  {ג} שית שנין תזרע חקלך ושית שנין תכסח כרמך ותכנוש ית עללתה  {ד} ובשתא שביעתא ניח שמטתא יהי לארעא דתשמט קדם יי חקלך לא תזרע וכרמך לא תכסח  {ה} ית כתי דחצדך לא תחצד וית ענבי שבקך לא תקטוף שנת שמטתא יהי לארעא  {ו} ותהי שמטת ארעא לכון למיכל לך ולעבדך ולאמתך ולאגירך ולתותבך דדירין עמך  {ז} ולבעירך ולחיתא די בארעך תהי כל עללתה למיכל  {ח} ותמני לך שבע שמיטין דשנין שבע שנין שבע זמנין ויהון לך יומי שבע שמטין דשנין ארבעין ותשע שנין  {ט} ותעבר שופר יבבא בירחא שביעאה בעשרא לירחא ביומא דכפוריא תעברון שופרא בכל ארעכון  {י} ותקדשון ית שנת חמשין שנין ותקרון חרותא בארעא לכל יתבהא יובלא היא תהי לכון ותתובון גבר לאחסנתה וגבר לזרעיתה תתובון  {יא} יובלא היא שנת חמשין שנין תהי לכון לא תזרעון ולא תחצדון ית כתהא ולא תקטפון ית שבקהא  {יב} ארי יובלא היא קודשא תהי לכון מן חקלא תיכלון ית עללתה  {יג} בשתא דיובלא הדא תתובון גבר לאחסנתה  {יד} וארי תזבן זבינין לחברך או תזבן מידא דחברך לא תונון גבר ית אחוהי  {טו} במנין שניא בתר יובלא תזבן מן חברך במנין שני עללתא יזבן לך  {טז} לפום סגיאות שניא תסגי זבינוהי ולפום זערות שניא תזער זבינוהי ארי מנין עללתא הוא מזבן לך  {יז} ולא תונון גבר ית חברה ותדחל מאלהך ארי אנא יי אלהכון  {יח} ותעבדון ית קימי וית דיני תטרון ותעבדון יתהון ותיתבון על ארעא לרחצן  {יט} ותתן ארעא אבה ותיכלון למשבע ותיתבון לרחצן עלה  {כ} וארי תימרון מא ניכול בשתא שביעתא הא לא נזרע ולא נכנוש ית עללתנא  {כא} ואפקד ית ברכתי לכון בשתא שתיתתא ותעבד ית עללתא לתלת שנין  {כב} ותזרעון ית שתא תמינתא ותיכלון מן עללתא עתיקא עד שתא תשיעתא עד מעל עללתה תיכלון עתיקא  {כג} וארעא לא תזדבן לחלוטין ארי דילי ארעא ארי דירין ותותבין אתון קדמי  {כד} ובכל ארעא אחסנתכון פרקנא תתנון לארעא  {כה} ארי יתמסכן אחוך ויזבן מאחסנתה וייתי פריקה דקריב לה ויפרוק ית זביני אחוהי  {כו} וגבר ארי לא יהי לה פריק ותדבק ידה וישכח כמסת פרקנה  {כז} ויחשב ית שני זבינוהי ויתב ית מותרא לגבר די זבן לה ויתוב לאחסנתה  {כח} ואם לא תשכח ידה כמסת אתב לה ויהי זבינוהי בידא דזבן יתה עד שתא דיובלא ויפוק ביובלא ויתוב לאחסנתה  {כט} וגבר ארי יזבן בית מותב קרתא מקפא שור ותהי פורקנה עד משלם שתא דזבינוהי עדן בעדן תהי פורקנה  {ל} ואם לא יתפרק עד משלם לה שתא שלמתא ויקום ביתא די בקרתא די לה שורא לחלוטין לדי זבן יתה לדרוהי לא יפוק ביובלא  {לא} ובתי פצחיא די לית להון שור מקף סחור סחור על חקל ארעא יתחשב פרקנא תהי לה וביובלא יפוק  {לב} וקרוי ליואי בתי קרוי אחסנתהון פורקן עלם תהי לליואי  {לג} ודי יפרוק מן ליואי ויפוק זבין ביתא וקרתא אחסנתה ביובלא ארי בתי קרוי ליואי היא אחסנתהון בגו בני ישראל  {לד} וחקל רוח קרויהון לא יזדבן ארי אחסנת עלם הוא להון  {לה} וארי יתמסכן אחוך ותמוט ידה עמך ותתקף בה דיר ותותב ויחי עמך  {לו} לא תסב מנה חבוליא ורביתא ותדחל מאלהך ויחי אחוך עמך  {לז} ית כספך לא תתן לה בחבוליא וברביתא לא תתן מיכלך  {לח} אנא יי אלהכון די אפקית יתכון מארעא דמצרים למתן לכון ית ארעא דכנען למהוי לכון לאלה  {לט} וארי יתמסכן אחוך עמך ויזדבן לך לא תפלח בה פלחן עבדין  {מ} כאגירא כתותבא יהי עמך עד שתא דיובלא יפלח עמך  {מא} ויפוק מעמך הוא ובנוהי עמה ויתוב לזרעיתה ולאחסנת אבהתוהי יתוב  {מב} ארי עבדי אנון די אפקית יתהון מארעא דמצרים לא יזדבנון זבון עבדין  {מג} לא תפלח בה בקשיו ותדחל מאלהך  {מד} ועבדך ואמתך די יהון לך מן עממיא די בסחרניכון מנהון תקנון עבדין ואמהן  {מה} ואף מבני תותביא ערליא דדירין עמכון מנהון תקנון ומזרעיתהון דעמכון די אתילידו בארעכון ויהון לכון לאחסנא  {מו} ותחסון יתהון לבניכון בתריכון לירותת אחסנא לעלם בהון תפלחון ובאחיכון בני ישראל גבר באחוהי לא תפלח בה בקשיו  {מז} וארי תדבק יד ערל ותותב עמך ויתמסכן אחוך עמה ויזדבן לערל תותב עמך או לארמי זרעית גיורא  {מח} בתר דיזדבן פרקנא תהי לה חד מאחוהי יפרקנה  {מט} או אח אבוהי או בר אח אבוהי יפרקנה או מקריב בשרה מזרעיתה יפרקנה או דתדבק ידה ויתפרק  {נ} ויחשב עם זבנה משתא דאזדבן לה עד שתא דיובלא ויהי כסף זבינוהי במנין שניא כיומי אגירא יהי עמה  {נא} אם עוד סגיות בשניא לפומהן יתב פרקנה מכסף זבינוהי  {נב} ואם זער ישתאר בשניא עד שתא דיובלא ויחשב לה כפום שנוהי יתב ית פורקנה  {נג} כאגיר שנא בשנא יהי עמה לא יפלח בה בקשיו לעיניך  {נד} ואם לא יתפרק באלין ויפוק בשתא דיובלא הוא ובנוהי עמה  {נה} ארי דילי בני ישראל עבדין עבדי אנון די אפקית יתהון מארעא דמצרים אנא יי אלהכון    {א} לא תעבדון לכון טעון וצלם וקמא לא תקימון לכון ואבן סגדא לא תתנון בארעכון למסגד עלה ארי אנא יי אלהכון  {ב} ית יומי שביא דילי תטרון ולבית מקדשי תהון דחלין אנא יי פפפ    {ג} אם בקימי תהכון וית פקודי תטרון ותעבדון יתהון  {ד} ואתן מטרכון בעדנהון ותתן ארעא עללתה ואילן חקלא יתן אבה  {ה} ויערע לכון דישא ית קטפא וקטפא יערע לאפוקי בר זרעא ותיכלון לחמכון למשבע ותיתבון לרחצן בארעכון  {ו} ואתן שלמא בארעא ותשרון ולית דמניד ואבטל חיתא בשתא מן ארעא ודקטלין בחרבא לא יעדון בארעכון  {ז} ותרדפון ית בעלי דבביכון ויפלון קדמיכון לחרבא  {ח} וירדפון מנכון חמשא מאה ומאה מנכון לרבותא ייעירקון ויפלון בעלי דבביכון קדמיכון לחרבא  {ט} ואתפני במימרי לאוטבא לכון ואפש יתכון ואסגי יתכון ואקם ית קימי עמכון  {י} ותיכלון עתיקא דעתיק ועתיקא מן קדם חדתא תפנון  {יא} ואתן משכני ביניכון ולא ירחק מימרי יתכון  {יב} ואשרי שכינתי ביניכון ואהוי לכון לאלה ואתון תהון קדמי לעם  {יג} אנא יי אלהכון די אפקית יתכון מארעא דמצרים מלמהוי להון עבדין ותברית ניר עממיא מנכון ודברית יתכון לחרותא  {יד} ואם לא תקבלון למימרי ולא תעבדון ית כל פקודיא האלין  {טו} ואם בקימי תקוצון ואם ית דיני תרחק נפשכון בדיל דלא למעבד ית כל פקודי לאשניותכון ית קימי  {טז} אף אנא אעבד דא לכון ואסער עליכון בהלתא ית שחפתא וית קדחתא מחשכן עינין ומפחן נפש ותזרעון לרקנון זרעכון וייכלנה בעלי דבביכון  {יז} ואתן רוגזי בכון ותתברון קדם בעלי דבביכון וירדון בכון סנאכון ותעירקון ולית דרדיף יתכון  {יח} ואם עד אלין לא תקבלון למימרי ואוסף למרדי יתכון שבע על חוביכון  {יט} ואתבר ית יקר תקפכון ואתן ית שמיא די עלויכון תקיפין כפרזלא מלאחתא מטרא וארעא דתחותיכון חסינא כנחשא מלמעבד פירין  {כ} ויסופון לריקנו חיליכון ולא תתן ארעכון ית עללתה ואילן ארעא לא יתן אבה  {כא} ואם תהכון קדמי בקשיו ולא תיבון לקבלא למימרי ואוסף לאתאה עליכון מחא שבע כחוביכון  {כב} ואגרי בכון ית חות ברא ותתכל יתכון ותשיצי ית בעירכון ותזער יתכון ויצדין אורחתכון  {כג} ואם באלין לא תתרדון למימרי ותהכון קדמי בקשיו  {כד} ואהך אף אנא עמכון בקשיו ואלקי יתכון אף אנא שבע על חוביכון  {כה} ואיתי עליכון דקטלין בחרבא ויתפרעון מנכון פורענותא על דעברתון על פתגמי אוריתא ותתכנשון לקרויכון ואגרי מותנא ביניכון ותתמסרון בידא דסנאה  {כו} בדאתבר לכון סעיד מיכלא ויפין עסר נשין לחמכון בתנורא חד ויתיבון לחמכון במתקלא ותוכלון ולא תשבעו ן  {כז} ואם בדא לא תקבלון למימרי ותהכון קדמי בקשיו  {כח} ואהך עמכון בתקוף רגז וארדי יתכון אף אנא שבע על חוביכון  {כט} ותיכלון בשר בניכון ובשר בנתיכון תיכלון  {ל} ואשיצי ית במתיכון ואקצץ ית חניסנסיכון ואתן ית פגריכון על פגור טעותכון וירחק מימרי יתכון  {לא} ואתן ית קרויכון צדא ואצדי ית מקדשיכון ולא אקבל ברעוא קרבן כנשתכון  {לב} ואצדי אנא ית ארעא ויצריון עלה בעלי דבביכון דיתבון בה  {לג} ויתכון אבדר ביני עממיא ואגרי בתריכון דקטלין בחרבא ותהי ארעכון צדיא וקרויכון יהון חרבא  {לד} בכן תרעי ארעא ית שמטהא כל יומין די צדיאת ואתון בארע בעלי דבביכון בכן תשמט ארעא ותרעי ית שמטהא  {לה} כל יומין די צדיאת תשמט ית די לא שמטת בשמטיכון כד הויתון יתבין עלה  {לו} ודישתארון בכון ואעל תברא בלבהון בארעתא דסנאיהון וירדוף יתהון קל טרפא דשקיף ויערקן כמעירוק מן קדם דקטלין בחרבא ויפלון ולית דרדיף  {לז} ויתקלון גבר באחוהי כמקדם דקטלין בחרבא ורדיף לית ולא תהי לכון תקומה קדם בעלי דבביכון  {לח} ותבדון ביני עממיא ותגמר יתכון ארע בעלי דבביכון  {לט} ודישתארון בכון יתמסון בחוביהון בארעתא בעלי דבביכון ואף בחובי אבהתהון בישיא דאחידין בידיהון יתמסון  {מ} ויודון ית חוביהון וית חובי אבהתהון בשקרהון דשקרו קדמי ואף די הליכו קדמי בקשיו  {מא} אף אנא אהך עמהון בקשיו ואעיל יתהון בארע בעלי דבביהון או בכן יתבר לבהון טפשא ובכן ירעון ית חוביהון  {מב} ודכירנא ית קימי דעם יעקוב ואף ית קימי דעם יצחק ואף ית קימי דעם אברהם אנא דכיר וארעא אנא דכיר  {מג} וארעא תתרטש מנהון ותרעי ית שמיטהא בדצדיאת מנהון ואנון ירעון ית חוביהון לוטין חלף ברכן איתי עליהון בדיל דבדיני קצו וית קימי רחקת נפשהון  {מד} ואף ברם דא במהויהון בארע בעלי דבביהון לא ארטשנון ולא ארחקנון לשיציותהון לאשנאה קימי עמהון ארי אנא יי אלההון  {מה} ודכירנא להון קים קדמאי די אפקית יתהון מארעא דמצרים לעיני עממיא למהוי להון לאלהא אנא יי  {מו} אלין קימיא ודיניא ואוריתא די יהב יי בין מימרה ובין בני ישראל בטורא דסיני בידא דמשה    {א} ומליל יי עם משה למימר  {ב} מלל עם בני ישראל ותימר להון גבר ארי יפרש נדר בפרסן נפשתא קדם יי  {ג} ויהי פרסנה דכורא מבר עסרין שנין ועד בר שתין שנין ויהי פרסנה חמשין סלעין דכסף בסלעי קודשא  {ד} ואם נקובתא היא ויהי פרסנה תלתין סלעין  {ה} ואם מבר חמש שנין ועד בר עסרין שנין ויהי פרסנה דכורא עסרין סלעין ולנקובתא עסר סלעין  {ו} ואם מבר ירחא ועד בר חמש שנין ויהי פרסנה דכורא חמש סלעין דכסף ולנקובתא פרסנה תלת סלעין דכסף  {ז} ואם מבר שתין שנין ולעלא אם דכורא ויהי פרסנה חמש עסרי סלעין ולנקובתא עסר סלעין  {ח} ואם מסכן הוא מפרסנה ויקימנה קדם כהנא ויפרוס יתה כהנא על מימר די תדבק ידא דנודרא יפרסנה כהנא  {ט} ואם בעירא די יקרבון מנה קרבנא קדם יי כל די יתן מנה קדם יי יהי קודשא  {י} לא יחלפנה ולא יעבר יתה טב בביש או ביש בטב ואם חלפא יחלף בעירא בבעירא ויהי הוא וחלופי יהי קדיש  {יא} ואם כל בעירא מסאבא די לא יקרבון מנה קרבנא קדם יי ויקים ית בעירא קדם כהנא  {יב} ויפרוס כהנא יתה בין טב ובין ביש כפרסנא דכהנא כן יהי  {יג} ואם מפרק יפרקנה ויוסף חמשה על פרסנה  {יד} וגבר ארי יקדש ית ביתה קודשא קדם יי ויפרסנה כהנא בין טב ובין ביש כמא די יפרוס יתה כהנא כן יקום  {טו} ואם דאקדש יפרוק ית ביתה ויוסף חומש כסף פרסנה עלוהי ויהי לה  {טז} ואם מחקל אחסנתה יקדיש גבר קדם יי ויהי פרסנה לפום זרעה בר זרע כור שעורין בחמשין סלעין דכסף  {יז} אם משתא דיובלא יקדש חקלה כפרסנה יקום  {יח} ואם בתר יובלא יקדש חקלה ויחשב לה כהנא ית כספא על מימר שניא דאשתארן עד שתא דיובלא ויתמנע מפרסנה  {יט} ואם מפרק יפרוק ית חקלא דאקדש יתה ויוסף חומש כסף פרסנה עלוהי ויקום לה  {כ} ואם לא יפרוק ית חקלא ואם זבין ית חקלא לגבר אחרן לא יתפרק עוד  {כא} ויהי חקלא במפקה ביובלא קודשא קדם יי כחקל חרמא לכהנא תהי אחסנתה  {כב} ואם ית חקל זבינוהי די לא מחקל אחסנתה יקדש קדם יי  {כג} ויחשב לה כהנא ית מנין פרסנה עד שתא דיובלא ויתן ית פרסנה ביומא ההוא קודשא קדם יי  {כד} בשתא דיובלא יתוב חקלא לדזבנה מנה לדדילה אחסנת ארעא  {כה} וכל פרסנה יהי בסלעי קודשא עסרין מעין יהי סלעא  {כו} ברם בוכרא די יתבכר קדם יי בבעירא לא יקדש גבר יתה אם תור אם אמר דיי הוא  {כז} ואם בבעירא מסאבא ויפרוק בפרסנה ויוסף חמשה עלוהי ואם לא יתפרק ויזדבן בפרסנה  {כח} ברם כל חרמא די יחרם גבר קדם יי מכל די לה מאנשא ובעירא ומחקל אחסנתה לא יזדבן ולא יתפרק כל חרמא קדש קודשין הוא קדם יי  {כט} כל חרמא די יתחרם מן אנשא לא יתפרק אתקטלא יתקטל  {ל} וכל מעשרא דארעא מזרעא דארעא מפירי אילנא דיי הוא קודשא קדם יי  {לא} ואם מפרק יפרוק גבר ממעשרה חמשה יוסף עלוהי  {לב} וכל מעשר תורין וען כל דיעבר תחות חטרא עשיראה יהי קדיש קדם יי  {לג} לא יבקר בין טב לביש ולא יחלפנה ואם חלפא יחלפנה ויהי הוא וחלופה יהי קודשא לא יתפרק  {לד} אלין פקודיא די פקיד יי ית משה לות בני ישראל בטורא דסיני חזק  