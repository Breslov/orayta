<div dir=rtl>
איך להשתמש ב'גיור'.
how-to use odt-2ory.


= מבוא =

התוכנה 'גיור' או בשמה הלועזי- odt2ory היא תוכנה שכתובה בשפת ג'אווה, ומטרתה לאפשר המרה נוחה של קבצים מפורמטים של מעבדי תמלילים לפורמט של אורייתא.

ניתן להוריד את התוכנה מכאן:
http://code.google.com/p/orayta/downloads/detail?name=odt2ory0.4.jar&can=2&q=

= המרת קבצי וורד =

אם ברצונכם להמיר קובץ של מיקרוסופט וורד, תצטרכו קודם כל לפתוח אותו באמצעות אופן אופיס או ליברה אופיס ולשמור אותו בתור קובץ מסוג "odt", ולאחר מכן לעבוד על הקובץ שנוצר על פי ההוראות שבהמשך.

= המרת קבצי ODT =

לתכנה שני ממשקים - ממשק גרפי וממשק טקסט. 

== כללי ==
האמור בקטע זה נכון לגבי שני הממשקים.

איך זה עובד:
השורה הראשונה של טקסט בתוך הקובץ מומרת לשם הספר.
לאחר מכן כל שאר הטקסט מומר לטקסט רגיל, כלומר מאבד את כל העיצוב שלו, למעט הערות שוליים והערות סיום, שנשמרות.
שורות שמוגדרות ככותרות באמצעות חלוקה לרמות, הופכות לכותרות בסגנון של אורייתא, על פי הרמה שלהם.
(אם טקסט מוגדר בתור סגנון 'כותרת 1' אבל הסגנון מוגדר בתור רמה 'גוף הטקסט' בטעות, התוכנה לא תזהה אותו).
תוכן העניינים מיוצר אוטומטית על ידי אורייתא בתחילת הספר, על פי הכותרות.
אם התכנה מקבלת תיקיה במקום קובץ, היא מתרגמת את כל הקבצים שנמצאים בתיקיה ובתיקיות שבתוכה, באופן רקורסיבי.

== ממשק גרפי ==
כדי לפתוח את הממשק הגרפי פשוט עשו 'דבל קליק' על התוכנה. אם התוכנה לא עולה צריך לעשות 'פתיחה באמצעות' ולבחור java runtime environment או JRE. אם אין לכם אפשרות כזו כנראה 
שאתם צריכים להתקין ג'אווה על המחשב שלכם.
הקבצים יווצרו אוטומטית בתיקיה בה נמצאים ספרי המשתמש של אורייתא.

== ממשק טקסט ==

כדי לפתוח את הקובץ משורת הפקודה יש לכתוב
`java -jar` ולאחר מכן שם הקובץ של התוכנה
ולאחר מכן `-i` ושם הקובץ שאתם רוצים להמיר .

כברירת מחדל הקבצים יווצרו בתיקית ספרי המשתמש של אורייתא אולם ניתן לשנות זאת על ידי הגדרת נתיב אחר באמצעות הדגלון `-o`.

לקבלת פונקציות נוספות ניתן להריץ את התוכנה עם `-h`.

שאלות ביחס לתוכנת 'גיור' יש להפנות אל izar00@gmail.com