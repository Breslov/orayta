      {ו} ודיפת ובתורה כתיב וריפת ברי''ש ובשתי השמות היה נקרא והוא כלל גדול בכל שינוי השמות ולא הזכיר כל חלוף השמות כי רבו מאד  {יט} נפלגה ענין חלוקה והפרדה וכן בפלגות ראובן ( שופטים ה )  {נא} אלופי ענין שררה וכן אלופים לראש ( ירמיה י''ג )    {ז} עוכר ענין בלבול והשחתה כמו עכרתם אותי ( בראשית לד ) מעל ענין חטא ופשע  {ט} כלובי הוא כלב  {יג} ואישי הוא ישי  {יז} יתר הישמעאלי הוא יתרא הישראלי האמור ( בש''ב ) ונקרא הישמעאלי על שהתגורר בארץ ישמעאל ולדעת שהוא מבני ישראל נקרא הישראלי  {כג} חות תרגומו כפרני  {נה} סופרים וחכמים ובדרז''ל סופר מברך ובור יוצא ( חולין ק''ח )    {א} דניאל הוא כלאב האמור ( בב''ש )  {ה} לבת שוע היא בת שבע עמיאל בהפוך האותיות אליעם האמור ( בש''ב )  {כא} הבוץ פשתן כמו אחוז בחבלי בוץ ( אסתר א' )  {כב} בעלו ענין אדון כמו אם בעליו עמו ( שמות כ''ב ) עתיקים ענין יושן כמו ועתיק יומין ( דניאל ז' )    {א}   {לב} וחצריהם הם המקומות הסמוכות לעיר וקטנות מהן ואין מוקפות חומה  {לח} פרצו ענין התחזקות כמו מה פרצת ( בראשית ל''ה )  {מ} ידים מקומות כמו יד אבשלום ( ש''ב יח )  {מג} הפלטה ענין שיור כמו שריד ופליט ( יהושע ח' )    {א} ובחללו מלשון חולין ובזיון יצועי מצעת המיטה וכן על ערש יצועי ( תהלים קל''ב )  {י} ההגדאים המה בני ישמעאל ונקראים ע''ש הגר אמו  {יא} לנגדם בשוה להם וכן ואלכה לנגדך ( בראשית לג )  {יב} המשנה שני לו במעלה  {טז} ובבנותיה הכפרים הסמוכים לה מגרשי הם הבתים העומדים מחוץ לחומות העיר הנראים כאלו נגרשו מן העיר  {יח} ודורכי הדרך הוא לדרוך ברגל על הקשת למתחו היטב לירות למרחוק ולמודי ענין ההרגל כמו וילמד לטרוף טרף ( יחזקאל יט )  {יט} ויטור וגו' גם המה מבני ישמעאל  {כ} ונעתור ענין רבוי כמו ועתר ענן הקטורת ( שם ח )  {כא} וישבו מל' שביה  {כד} ועפר הוי''ו יתירה או כן שמו בוי''ו וכמוהו רבים  {כו} ויער מל' התעוררות רוח פול רצון פול    {ב} לבני הוא לעדן הנזכר לקמן ( כג ז ) בחלוק המשמרות  {ה} יחת הוא יחיאל הנזכר למטה  {ז} עמינדב הוא יצהר הנזכר  {לט} לטירותם ענין ארמון כמו תהי טירתם נשמה ( תהלים סט )  {מב} המקלט נקרא כן ע''ש שקולטת את הרוצחים מה שאין עיר אחרת מניחה לרוצחים לשבת עמהם    {א}     {א}   {ו} ויגלום ענין הנוע ממקום למקום ועם היא בלא שבי כמו וגם גולה אתה למקומך ( ש''ב טו )  {לב} נגד אחיהם שוה לאחיהם כמו ואלכה לנגדך ( בראשית לג ) ורבים כמוהו    {א} והנם הנה הם  {ב} והנתינים הם הגבעונים ונקראים כן ע''ש שנאמר בהם ויתנם יהושע וכו' חוטבי עצים וכו' ( יהושע ט ) והשוערים הממונים על שערי בה''מ לשמור ולפתוח ולנעול ואחיהם וחבריהם וכן בכל הספר  {יט} הספים מזוזות השערים כמו וסף השער ( יחזקאל מ ) המבוא הפתחים שבאים דרך בם  {כב} הברורים ענין בחירה יסד כמו תקן כי התקנה אל קיומה היא כמו היסוד אל הבנין הרואה הנביא על כי רואה במראה הנבואה באמונתם ענין קיום וכן והיה אמונת עתך ( ישעיה ל''ג )  {כג} למשמרות דבר המוטל על הרבה בני אדם על כל אחד בזמן הקבוע לו קרוי משמר כי עליהם לשמור לבל יעברו את הזמן  {ל} רקחי המרקחת ענין ערבוב הבשמים כמו מעשה רוקח ( שמות ל )  {לא} החביתים מל' מחבת והוא שם כלי מה  {לב} המערכת מלשון עריכה וסדור  {לג} פטורים הוא הפוך מן החיוב ודוגמתו כי לא פטר יהוידע ( דה''ב כג )    {א} איש ישראל כמו אנשי ישראל  {ג} המורים ענין השלכת החצים כמו אשר אנכי מורה ( ש''א כ ) ויחל מל' חלחלה ופחד  {ד} שלוף ענין הוצאת החרב מתערה ודקרני ענין נעיצה ותחיבה כמו כל הנמצא ידקר ( ישעיה יג ) והתעללו ענין לעג ובזיון כמו כי התעללת בי ( במדבר כב ) ולא אבה ולא רצה  {ח} לפשט ענין הסרת הבגדים  {י} גלגלתו ראשו תקעו תלאו כמו והוקע אותם לה' ( שם כה ) דגון שם עבודת גלולים עשוי בדמות דג  {יב} האלה שם אילן סרק    {ב} שלשום יום השלישי מהיום  {ה} מצודת ענין מבצר חזק כמו ישבו במצדות ( ירמיה נ''א ) במצד היא מצורת ציון  {ח} יחיה יאמר בדרך השאלה על תקון בדק הבנין כמו היחיו את האבנים ( נחמיה ג' )  {יא} השלישים ענינו שרים וגבורים כמו מבחר שלישיו ( שמות ט''ו ) עורר מלשון התעוררות ותנועה  {יג} בפס דמים שם מקום חלקת השדה אחוזת השדה  {טז} ונציב ענין פקיד וממונה  {יז} ויתאו מל' תאוה וחשק  {כג} כמנור אורגים הוא העץ העגול אשר האורג כורך עליו השתי ובמשנה נקרא כובד ( שבת ק''ג ) בשבט בשרביט    {א} עצור נחבא וכלוא כמו עצור בחצר המטרה ( ירמיה לג )  {ב} נושקי ענין מזוין כמו נושקי רומי קשת ( תהלים עח )  {ד} בשלשים בשרים כמו ומבחר שלישיו ( שמות טו )  {טז} גדותיו שפתי הנחל  {יח} ויוכח ענין ברור דברים כמו אשר הוכיח ה' ( בראשית כד )  {יט} ורוח ענין רצון כמו הנני נותן בו רוח ( מ''ב יט ) הגדוד חיל הצבא  {כ} נפלו ענין נטיה והתקרבות וכן אל הכשדים אתה נופל ( ירמיה לג ) סרני ענין שררה  {כד} החלוץ ענין מזוין כמו חלוצי צבא ( במדבר לא )  {ל} מרביתם ל' רבוי  {לב} נקבו נתפרשו כמו ונוקב שם ( ויקרא כד )  {לד} ולעדור ענינו כמו ולערוך וע''ש זה נקראים מערכת וקבוצת המקנה בשם עדר  {לט} עודרי מערכה עורכי מערכה שרית כמו שארית ונפלה האל''ף ודוגמתו יתן ה' את שלתך ( ש''א א ) והוא כמו שאלתך  {מא} ובפרדים הם הבאים מן הסוס והחמור דבלים תאנים יבשים דרוסות יחד ונעשים גוף אחד וצמוקים ענבים יבשים    {ב} נפרצה נתחזקה כמו מה פרצת ( בראשית לח )  {ג} ונסבה מל' סבוב  {ה} שיחור הוא הנילוס  {ח} ובמצלתים הם שני כלי נחושת ומקישים זה בזה להשמיע קול גדול כמו בצלצלי שמע ( תהלים קנ )  {ט} כידון ובשמואל ב' נאמר נכון ובשתי השמות היתה נקראת שמטו ענין הנעה ממקומו כמו ויאמר שמטוה ( מ''ב ט )  {יא} פרץ מל' פרצה ושבר  {יב} היך כמו איך באל''ף וכן והיך יוכל עבד אדוני ( דניאל י )    {ט} ויפשטו מל' התפשטות ושטיחה וכדרך הנלחמים  {יד} הבכאים הם אילני תותים וכן עוברי בעמק הבכא ( תהלים פד )  {טו} הצעדה מל' צעד ופסיעות  {טז} מגבעון ובשמואל ב' נאמר גבע והיא היא    {א}   {כב} במשא מל' נשיאה והרמה יסור כמו ישור בשי''ן והוא מל' שר  {כז} מכורבל מעוטף והוא מל' ארמי ודוגמתו פטשיהון וכרבלתהון ( דניאל ג ) ור''ל עטופיהון במעיל שם מלבוש העליון כעין המעיל של כה''ג בוץ פשתן  {כט} נשקפה ענין ראיה והבטה בעד החלון דרך החלון מרקד ענין דלוג וקפיצה של שמחה ומשחק ענין שמחה    {א} ויציגו ענין עמידה  {ג} ואשפר ענין מנה יפה והוא מל' אמרי שפר ( שמות מט ) ואשישה כן שם הכלי אשר ישימו בו היין וכן סמכוני באשישות ( ש''ה ב )  {ח} עלילותיו מעשיו כמו ועולל למו ( איכה א )  {ט} שיחו ענין דבור התמידי כמו ישיחו בי יושבי שער ( תהלים סט )  {יח} חבל ענין חלק כמו מחבל בני יהודה ( יהושע יט ) ע''ש שדרך לחלוק נחלה בחבל המדה  {יט} מתי אנשי  {כא} לעשקם מל' עושק וגזל ויוכח ענין תשלומין גמול הרעה כמו וצור להוכיח יסדתו ( חבקוק א )  {כג} בשרו ענין ספור החדשות  {כז} וחדוה ענין שמחה  {כח} הבו תנו  {כט} שאו הרימו  {ל} חילו מל' חלחלה ורעד תמוט מל' נטיה  {לא} ותגל ענין שמחה  {לב} ירעם מל' רעם ורעש יעלוץ ענין שמחה כמו יעלוז ויעלוס כי זסשר''ץ מתחלף  {לז} לדבר יום ענין כל יום  {מא} הברורים הנבחרים נקבו נתפרשו כמו ונוקב שם ( ויקרא כ''ד )    {ז} הנוה מדור הרועים כמו נות כרות רועים ( צפניה ב' )  {ט} ירגז ענין תנועת החרדה לבלותו מל' בליה והפסד כמו בלה בשרי ( איכה ג )  {יד} נכון מתוקן על כנו  {טו} החזון מראה הנבואה  {טז} הלום לכאן כמו אל תקרב הלום ( שמות ג )  {יז} כתור ענין תכונה ותואר וכן נאוו לחייך בתורים ( ש''ה א ) שהם הפנינים המסודרים בתואר ובתכונה יפה  {יח} ידעת הוא מענין אהבה ורחמים כמו רק אתכם ידעתי ( עמוס ג )  {כג} יאמן מל' האמנה וקיום  {כז} הואלת ענין חפץ ורצון כמו ויואל משה ( שמות ב )    {ד} ויעקר הסיר העיקר והם הרגלים שהם העיקר בבהמה וכן ועשית סירותיו לדשנו ( שם כז ) ור''ל להסיר הדשן  {ז} שלטי כעין מגן  {ח} ומטבחת ומכון ובשמואל ב' נאמר ומבטח ומברותי ובשני השמות היו נקראות וכמוהו רבים במקרא  {יא} נשא נטל ולקח  {טז} ואבימלך הוא אחימלך הנזכר בשמואל ב' הכרתי והפלתי ת''י קשתיא וקלעיא    {ג} לחקור מל' חקירה וחפוש ולהפוך ת''י ולמבדק כי הבודק דבר מה מהפכה מעבר אל עבר ולרגל גם הוא ענין חקירה וחפוש  {ד} מדויהם מלבושיהם כמו וילבש שאול וכו' מדיו ( ש''א וז ) המפשעה כמו המפסעה בסמ''ך והוא מלשון פסיעה ור''ל הרגלים שפוסעים בהם והוא כינוי לעגבות שהיא ברגלים ממעל ושמה יכלה חצי המלבוש  {ה} יצמח יגדל    {א} ויצר מלשון מצור  {ב} מלכם העבודת כוכבים הקרויה מלכום או כפשוטו יקרה חשובה  {ג} וישר כלי המלא פגימות אשר יכרתו בו העצים קרוי משור כמו אם יתגדל המשור ( ישעיה י ) וע''ש שכורתים בו העצים ע''י גרירה קרוי ג''כ מגרה כמו מגררות במגרה ( מלכים א ז ) והיה די לומר וישר שפירש חתך במשור אבל לתוספות ביאור אמר במגרה וכן רתקו בזיקים ( נחום ג ) ובחריצי הברזל כלי ברזל עשוי חריצים כמו כי לא בחרוץ יודש קצח ( ישעיה כח ) ובמגרות גם הם כלים מלאים פגימות אבל קטנים הם מן המשור  {ד} הרפא הענקים כמו מיתר הרפאים ( דברים ג )  {ה} כמנור אורגים הוא העץ העגול אשר האורג כורך בו חוטי השתי ובמשנה נקרא כובד ( שבת קג )  {ו} להרפא להענקה  {ח} אל נולדו כמו אלה נולדו וכן כל התועבות האל ( ויקרא י''ח )    {א} ויסת ענין פתוי  {ג} לאשמה היא מלשון שממה וכן עדרי הצאן נאשמו ( יואל א )  {ה} מספר מפקד לתוספת ביאור כפל כמ''ש וכן אדמת עפר ( דניאל י''ב )  {ח} נסכלתי מלשון סכלות ושטות  {יב} נספה ענין כליון כמו אסף אסיפם ( ירמיה ח )  {טו} הרף מלשון רפיון  {טז} שלופה הוצאה מתערה  {כב} ותעצר ענין מניעה  {כג} והמוריגים כעין לוח עץ ובתחתיתו תחובים אבנים דקים ובו דשים התבואה וכן למורג חרוץ ( ישעיה מא )  {כו} נדנה הוא נרתק החרב ודוגמתו בגו נדנה ( דניאל ו )  {ל} נבעת מל' בעתה וחרדה    {ב} חוצבים כן יקראו כורתי האבנים ממקום גדולם גזית היא מל' גזיזה ור''ל כרותות ומסותתות ביושר  {ג} למסמרים ליתדות  {ט} ושקט ענין מנוחה  {יג} ואמץ גם הוא ענין חוזק תחת ענין פחד ושבר כמו אל תערוץ ואל תחת ( יהושע א )    {ג} לגברים לאנשים  {ד} לנצח מלאכת השיר נקרא מלשון נצוח כי דרך בעלי השיר לנצח זה את זה בהרמת הקול ובהכרעת הנעימה ושוטרים הם הנוגשים וכופים לעשות דברי השופטים  {יא} לפקודה ענין מנוי וגזברות  {כט} המערכת מל' ערוכה וסדור ולרקיקי חררות דקות כמו רקיקי מצות ( ויקרא ב ) ולמחבת מנחה מעשה מחבת ולמרבכת ענין חליטה ברותחין כמו מרבכת תביאנה ( שם ו ) משורה היא מדת הלח כמו במדה במשקל ובמשורה ( שם יט )    {א}     {א}   {ה} קרן ענין ממשלה וחתק והושאל מבע''ח בעלי הקרנות אשר יתחזקו בהם בהלחמם עם מי  {ז} מלומדי ענין ההרגל כמו וילמד לטרף טרף ( יחזקאל י''ט )  {ח} לעומת נגד  {יא} ליצרי הוא צרי האמור למעלה וכן ימצא קצת שינוי השמות בשאר הנזכרים וכדרך המקרא    {א}   {לב} ויפקידם ענין מנוי וגזברות לכל דבר לכל ענין וכן על דבר פעור ( במדבר כה )    {א} המחלקות מל' חלק  {ד} ומקלות כן שמו בוי''ו  {ו} השלישים שרים וממונים כמו ומבחר שלישיו ( שמות טו )  {כג} נשא ענין מספר כמו כי תשא ( שם ל )  {כד} החל התחיל ולא כלה לא השלים  {לב} וסופר חכם ובדרז''ל סופר מברך ובור יוצא ( חולין קח )    {א} הסריסים ענין שררה  {ב} ולהדום הוא שרפרף הכסא הנתון תחת רגלי האדם כשהוא יושב כמו והארץ הדום רגלי ( ישעיה סו ) ואחז במשל מדרך האדם  {ט} יצר הוא ענין פעולה כמו מי יצר אל ( שם מד ) יזניחך ענין עזיבה כמו לו זנחתני ( תהלים מג )  {יא} תבנית ענין תואר וצורה וגנזכיו מקום האוצרות והוא מלשון גניזה והטמנה  {יג} ולמחלקות ואת מחלקות והלמ''ד הוא במקום את כמו לכל כליו ( שמות כז ) ורבים כמוהו  {יז} והמזלגות שם כלי בעלת השנים ובו תוחבים הבשר להעלות מן היורה והמזרקות הספלים אשר יקבלו בהם הדם לזריקה והקשות סניפין כעין יתדות עמדו אצל השולחן מזה ומזה לצורך לחם הפנים כמ''ש בתורה ולכפורי גם המה כעין מזרקות וכן כפורי זהב משנים ( עזרא א ) וע''ש שהכהן הזורק מקנח ידו בשפתו קרוים כפורי ובדרז''ל ובעי לכפורי ידיה ( גיטין נו )  {יח} מזוקק ענין צרוף כמו מזוקק שבעתים ( תהלים יב )  {כ} תחת ענין פחד ושבר לכלות להשלים    {א} הבירה הארמון ועל המקדש יאמר  {ב} אבני פוך אבני יקר ומראיהם כעין הפוך והוא הכחול ורקמה יריעות מרוקמות במיני צבעונין יקרה חשובה שיש שם מין אבן חשוב לבנין  {ג} סגולה ענין אוצר כמו וסגולת מלכים ( קהלת ב )  {ד} לטוח מל' טיחה ומשיחה כמו וטח את הבית ( ויקרא יד ) ואמר בדרך השאלה כי בטסים חפו הבית ולא ע''י טיחה ומשיחה כדרך שעושים האומנים ומרבית הזהב יוכיח קירות כותלי  {ה} חרשים אומנים למלאות ענין חנוך כמו ומלאת יד אהרן ( שמות כט )  {ו} ואדרכונים שם מטבע ידוע אצלם וכן לאדרכונים אלף ( עזרא ח )  {יא} והתפארת מל' פאר והנצח מל' נצחון וההוד ענין הדר ויופי  {יג} מודים מל' הודאה  {יד} נעצור כח נעכב אצלנו הכח כמו נעצרה נא אותך ( שופטים יג )  {טו} ותושבים היושב זמן רב במקום אחד קרוי תושב מלשון ישב  {טז} ההמון ענין מרבית ההון כמו ומי אוהב בהמון ( קהלת ה )  {יז} בוחן מל' בחינה ונסיון הנמצאו אשר נמצאו הה''א היא במקום אשר וכן ההקדיש שמואל ( לעיל כו )  {יח} ליצר הוא ענין פעולה כמו מי יצר אל ( ישעיה מד ) וכן וכל יצר מחשבות לבו ( בראשית ז ) והכן מל' הכנה  {כ} ברכו שבחו והללו ויקדו כפפו הקדקוד  {כה} למעלה מל' עליה והרמה  {ל} והעתים מל' עת וזמן  