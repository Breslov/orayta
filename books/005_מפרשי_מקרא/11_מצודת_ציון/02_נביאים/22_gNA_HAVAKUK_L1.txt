&UniqueId=1508&LastLevelIndex=2&TextSource=ר' פנחס ראובן שליט''א&ForcedBookName=מצודת ציון&CosmeticsType==726&GroupId=b22&PutNewLinesAsIs=0&SearchInTitles=0
// C:\Dev\BhOCR\Runtime files\Projects\eNA_HAVAKUK Layer 3 - 0 pages


$ חבקוק - מצודת ציון



~ חבקוק פרק-א

! {ב}
<b>שועתי .</b> ענין צעקה : <b>חמס .</b> ענין עושק :
! {ג}
<b>און ועמל .</b> ענין מעשים רעים שאינם צודקים : <b>תביט .</b> ענין הסתכלות : <b>ושוד וחמס .</b> גזל ועושק : <b>ויהי .</b> ר''ל מתקיים ודוגמתו אהי מלכך אפוא ( הושע יג ) : <b>ומדון .</b> מל' דין ומריבה :
! {ד}
<b>תפוג .</b> ענין רפיון וחלשות כמו נפוגותי ונדכיתי ( תהלים לח ) : <b>מכתיר .</b> מסבב ככתר המסבב את הראש וכן אבירי בשן כתרוני ( שם כב ) : <b>מעוקל .</b> ענין עקום כמו ארחות עקלקלות ( שופטים ה ) :
! {ה}
<b>כי יסופר .</b> אם יסופר :
! {ו}
<b>מקים .</b> ענין רוממות : <b>המר .</b> מר נפש ור''ל אכזרי : <b>והנמהר .</b> מל' מהירות . משכנות . מקומות ששוכנים שם בני אדם :
! {ז}
<b>איום .</b> מל' אימה ופחד : <b>ושאתו .</b> מל' התנשאות ורוממות :
! {ח}
<b>מנמרים .</b> שם חיה קלת המרוץ : <b>וחדו .</b> ענין שנון וחריפות כמו כחרב חדה ( ישעי' מט ) : <b>ופשו .</b> ענין ריבוי כמו כי תפושו ( ירמיה ג ) : <b>פרשיו .</b> הם הרגילים לרכוב על הסוסים : <b>יעפו .</b> מל' עפיפה ופריחה : <b>חש .</b> ענין מהירות כמו חשתי ולא התמהמתי ( תהלים קיט ) :
! {ט}
<b>לחמס .</b> ענין עושק : <b>מגמת .</b> ענין המחשבה והחשק ואין לו דומה ויתכן שהוא מלשון הגמיאיני נא ( בראשית כד ) וכמו שמלת שאף משותף לבליעה כמ''ש כי שאפני אנוש ( תהלים נו ) ולחשק כמ''ש ישאף צל ( איוב ז' ) כז יהיה מלת גמא משותף לשניהם :
! {י}
<b>יתקלס .</b> ענין לעג והתול כמו לקלס אתנן ( יחזקאל טז ) : <b>ורוזנים .</b> שרים . משחק . מל' שחוק ולעג : <b>ויצבור .</b> ענין עשיית תל כמו שני צבורים ( מ''ב י ) :
! {יא}
<b>חלף .</b> ענין תמורה : <b>רוח .</b> ענין דעה ומחשבה : <b>ואשם .</b> ענין רשע :
! {יב}
<b>וצור .</b> על האל יאמר שהוא צור עולמים ר''ל חוזק העולמות : <b>להוכיח .</b> ענין גמול יסורים כמו ויוכח עליהם מלכים ( תהלים קה ) : <b>יסדתו .</b> מל' יסוד :
! {יג}
<b>עמל .</b> דבר שאינו הגון : <b>תחריש .</b> תשתוק : <b>בבלע .</b> ענין השחתה כמו בלע ה' ( איכה ב ) :
! {יד}
<b>כרמש .</b> הם בריות קטנות קצרי הרגל כמו רמש האדמה ( בראשית ו ) :
! {טו}
<b>בחכה .</b> שם כלי צדיה כמו תמשוך לויתן בחכה ( איוב מ ) : <b>העלה .</b> מלשון עליה : <b>יגורהו .</b> ענין אסיפה כמו אגרה בקציר ( משלי ז ) : <b>בחרמו .</b> במכמרתו . מיני פח ורשת כמו משטח חרמים ( יחזקאל כו ) וכמו ופרשי מכמורת ( ישעיה יט ) :
! {טז}
<b>בהמה .</b> בהם ר''ל על ידם : <b>בריאה .</b> מאכל בריאה ר''ל שמנה וכן ועגלון איש בריא ( שופטים ד ) :
! {יז}
<b>יריק .</b> מל' ריקות :

~ חבקוק פרק-ב

! {א}
<b>משמרתי .</b> דבר המוטל על הרבה בני אדם לעשות כ''א בזמנו קרוי בלשון משמרת וכן משמרות כהונה ולויה : <b>מצור .</b> כן יקרא עיר מבצר על כי אין לכבשה בזולת המצור . ואצפה . ענין הבטה כמו צפה דרך ( נחום ב ) : <b>תוכחתי .</b> מל' ויכוח :
! {ב}
<b>ובאר .</b> תפרש : <b>הלוחות .</b> כעין נסרים ועשוים המה לכתוב עליהם : <b>ירוץ .</b> מל' ריצה ורדיפה ואמר בדרך שאלה :
! {ג}
<b>למועד .</b> לזמן קבוע כמו העביר המועד ( ירמיה מו ) : <b>ויפה .</b> ענין דבור כמו יפיח אמונה ( משלי יב ) : <b>יתמהמה .</b> ענין התעכבות כמו חשתי ולא התמהמהתי ( תהלים קיט ) : <b>חכה .</b> ענין תקוה כמו וחכיתי לה' ( ישעיה ח ) : <b>יאחר .</b> מל' איחור והמתנה :
! {ד}
<b>עופלה .</b> ענין התחזקות וכן ויעפילו לעלות ( במדבר יד ) : <b>ישרה .</b> מל' יושר :
! {ה}
<b>ואף כי .</b> עניינו כמו כ''ש וק''ו וכן ואף כי אש אכלתהו ( יחזקאל טו ) : <b>היין .</b> איש היין וכן לץ היין ( משלי כ ) : <b>בוגד .</b> ענין רשע : <b>גבר .</b> איש : <b>יהיר .</b> גס רוח כמו זד יהיר ( שם כא ) : <b>ינוה .</b> מל' נוה ומדור וכן נוה משולח ( ישעיה נז ) :
! {ו}
<b>ישאו .</b> ענין הרמה : <b>ומליצה .</b> כן יקראו אמרים צחים : <b>חידות .</b> דבר סתום וקשה ההבנה : <b>הוי .</b> כמו אוי : <b>עבטיט .</b> כמו עב טיט ר''ל משא עבה של טיט :
! {ז}
<b>פתע .</b> הוא כמו פתאום : <b>נושכיך .</b> מל' נשיכה וחתוך עם השינים : <b>ויקצו .</b> מל' הקצה והערה מן השינה : <b>מזעזעיך .</b> ענין רתת ורעדה כמו לזעוה ולבז ( יחזקאל כג ) : <b>למשסות .</b> ענין רמיסה כמו והיו שוסיך למשסה ( ירמיה ל ) : <b>למו .</b> להם :
! {ח}
<b>שלות .</b> ישלוך . מל' שלל ובזה : <b>וחמס .</b> עושק : <b>קריה .</b> עיר :
! {ט}
<b>בצע .</b> ענין גזל וכן בעון בצעו ( ישעי' נז ) : <b>במרום .</b> בשמים הרמים : <b>קנו .</b> מדורו וכן בין כוכבים שים קנך ( עובדיה א ) :
! {י}
<b>קצות .</b> ענין חתוך וכריתה כמו וקצותה את כפה ( דברים כה ) : <b>וחוטא .</b> ענין חסרון כמו והייתי אני ובני שלמה חטאים ( מ''א א' ) :
! {יא}
<b>מקיר .</b> מכותל : <b>וכפיס .</b> כן יקרא חתיכת עץ מן הקורה ואין לו דומה ובדרז''ל גויל גזית כפיסים ( ב''ב ב ) אולם שם יאמר על הלבנים ויתכן שהיה דרכם להשים גם עצים בבנין כזה וקראהו רז''ל ע''ש העצים : <b>יעננה .</b> מלי עניה ותשובה :
! {יב}
<b>בדמים .</b> בשפיכת דמים : <b>וכונן .</b> מל' הכנה :
! {יג}
<b>בדי אש .</b> בהרבה אש וכן בדי ריק וכמו בדי שופר יאמד האח ( איוב לט ) :
! {טו}
<b>מספח .</b> ענין הקבוץ והדבוק כמו תחת חרול יספחו ( שם ל ) : <b>חמתך .</b> מל' חמה וכעס : <b>מעוריהם .</b> הוא מל' גלוי ערוה כמו והראתי גוים מערך ( נחום ג ) והוא ענין קלון ובזיון :
! {טז}
<b>והערל .</b> ענין אוטם וסתימה כמו ערלה אזנם ( ירמיה ו ) : <b>וקיקלון .</b> כמו קיא קלון וקיא הוא מלשון הקאה והוא המאכל החוזר דרך הפה :
! {יז}
<b>לבנון .</b> כן נקרא א''י כמ''ש ההר הטוב הזה והלבנון ( דברים ג ) : <b>ושוד .</b> מל' שדידה ועושק : <b>יחיתן .</b> מל' חתת ושבר וכן וחתו גבוריך תימן ( עובדיה א' ) :
! {יח}
<b>הועיל .</b> מל' תועלת : <b>פסלו .</b> ענין החלקת והשואת הצורה וכן ויפסלו בוני שלמה ( מ''א ה ) : <b>יוצרו .</b> מל' יצירה ור''ל מתקנו ועושהו : <b>מסכה .</b> צורה הניתך ממתכת : <b>ומורה .</b> ענין למוד כמו את מי יורה דעה ( ישעיה כח ) : <b>אלילים .</b> מל' אל ולא ר''ל דבר מבלי תועלת : <b>אלמים .</b> מל' אלם :
! {יט}
<b>הקיצה עורי .</b> מל' הערה והקצה מן השינה : <b>דומם .</b> מושתק כמו וידום אהרן ( ויקרא י ) : <b>יורה .</b> ילמד : <b>תפוש .</b> ענין שטוח ופרישה כמו פשה הנגע ( שם יג ) : <b>וכל רוח .</b> שום רוח וכן כל מלאכה לא תעשו ( שם כ''ג ) :
! {כ}
<b>הס .</b> ענין שתיקה כמו ויהס כלב ( במדבר יג ) :

~ חבקוק פרק-ג

! {א}
<b>שגיונות .</b> מלשון שגיאה וכן שגיון לדוד ( תהלים ז ) :
! {ג}
<b>מתימן .</b> הוא ארץ אדום שהוא בדרומה של א''י : <b>סלה .</b> לעולם : <b>הודו .</b> ענין הדר ופאר : <b>ותהלתו .</b> ענין הארה וזוהר כמו בהלו נרו ( איוב כ''ט ) :
! {ד}
<b>ונגה .</b> ענין הארה וזריחה כמו מנוגה נגדו ( תהלים יח ) : <b>קרנים .</b> הושאל על הממשלה והתחזקות ע''ש שבע''ח בעלי הקרן יתחזקו בהם : <b>חביון .</b> מל' חבוי וגנוז כמו חבי כמעט רגע ( ישעיה כו ) : <b>עזו .</b> ענין חוזק ועל הארון יאמר שהוא חזקו של ישראל :
! {ה}
<b>דבר .</b> מגפה : <b>רשף .</b> גחלי אש כמו רשפיה רשפי אש ( ש''ה ח ) : <b>לרגליו .</b> ר''ל עם ביאתו וכן ויברך ה' אותך לרגלי ( בראשית ל ) :
! {ו}
<b>ויתר .</b> ענין דלוג והעתק כמו ויתר ממקומו ( איוב לז ) : <b>ויתפוצצו .</b> ענין הפיזור עם השבר והריצוץ וכן ככלי יוצר תנפצם ( תהלים ב ) : <b>עד .</b> עניינו כמו עולם : <b>שחו .</b> ענין השפלה כמו וישח אדם ( ישעיה ב ) : <b>הליכות .</b> ענין הנהגה :
! {ז}
<b>תחת .</b> בעבור : <b>און .</b> ענין שקר ודבר שאינו הגון : <b>ירגזון .</b> ענין חרדה . יריעות . ר''ל יריעות האוהל :
! {ח}
<b>עברתך .</b> מל' עברה וזעם :
! {ט}
<b>עריה תעור .</b> ענין גלוי כמו ואת ערום ועריה ( יחזקאל טז ) : <b>מטות .</b> שבטי ישראל :
! {י}
<b>יחילו .</b> מל' חיל וחלחלה : <b>זרם .</b> ענין מרוצת המים כמו כזרם מים ( ישעיה כח ) : <b>נתן .</b> ר''ל השמיע : <b>תהום .</b> עומק המים : <b>נשא .</b> ענין הרמה :
! {יא}
<b>זבולה .</b> ענין מדור כמו בית זבול ( מ''א מ ) : <b>לנוגה .</b> ענין הארה : <b>ברק .</b> כן יקרא ברזל החנית כי אחר הלטוש יצהיר כברק וכן ברק חרבי ( דברים לב ) :
! {יב}
<b>תצעד .</b> ענין דריכת הרגל כמו ויהי כי צעדו ( ש''ב ו ) : <b>תדוש .</b> מל' דישה :
! {יג}
<b>מחצת .</b> ענין הכאה ורציצה כמו מחץ ראש ( תהלים קי ) : <b>ערות .</b> ענין גלוי כמו עריה בושת ( מיכה א ) :
! {יד}
<b>נקבת .</b> מל' נקב וחור : <b>פרזיו .</b> עיר שאינה מוקפת חומה נקראה פרוז כמו פרזות תשב ירושלים ( זכריה ב ) : <b>יסערו .</b> מל' רוח סערה : <b>להפיצני .</b> מל' הפצה ופיזור : <b>עליצותם .</b> ענין שמחה כמו עלץ לבי ( ש''א ב ) : <b>עני .</b> ר''ל מעונה :
! {טו}
<b>דרכת .</b> ענין רמיסה והילוך : <b>חומר .</b> ענין תל וצבור כמו חמרים חמרים ( שמות ח ) :
! {טז}
<b>ותרגז .</b> ענין חרדה : <b>צללו .</b> ענין תנועת הרעש כמו תצלנה אזניו ( ירמיה יט ) : <b>ותחתי .</b> במקומי : <b>אנוח .</b> מל' מנוחה : <b>יגודנו .</b> מל' גדודי עם :
! {יז}
<b>יבול .</b> ענין צמח פרי כמו יבול הארץ ( שופטים ו ) : <b>כחש .</b> ענין רזות כמו ובשרי כחש משמן ( תהלים קט ) : <b>מעשה זית .</b> פרי הזית : <b>ושדמות .</b> שדות תבואה כמו שדמות חשבון ( ישעיה וז ) : <b>גזר .</b> ענין כריתה כמו אמרתי נגזרתי ( איכה ג ) : <b>ממכלה .</b> הוא דיר הצאן כמו ממכלאות צאן ( תהלים עח ) : <b>ברפתים .</b> הוא בית הבקר ובדרז''ל מצאה ברפת ( ב''ב לב ) :
! {יח}
<b>אעלוזה .</b> ענין שמחה כמו ועלזו לפניו ( תהלים סח ) :
! {יט}
<b>חילי .</b> מל' חיל עם : <b>כאילות .</b> שם חיה הממהרת לרוץ : <b>במותי .</b> ענין גובה כמו במתי ארץ ( עמוס ד ) : <b>ידריכני .</b> מל' דרך והילוך : <b>למנצח .</b> בעלי השיר יקראו מנצחים כי הדרך לנצח זה את זה בהרמת הקול ובהכרעת הנעימה : <b>בנגינותי .</b> מל' נגון :
