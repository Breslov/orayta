$ ספר תורת העולה - נספחים
ספר חידושים על עבודת בית המקדש
רבי משה איסרליש (הרמ"א)
-טיוטא בלבד, הספר בשלבי עריכה-
הערות ותיקונים ניתן להעלות באתר http://sifreirema.wordpress.com/

^ פירוש לברוך שאמר
אמר המחבר אחרי אשר עזרני השם יתעלה להשלים ענין הקרבנות והדברים הנמשכים ראיתי להסמיך להם ענין תקון חכמינו ז"ל שהורו לנו כל מה שנתבאר בכל דברי הספר, וזה כי תקנו לאמר פרשת התמיד ומשנת איזהו מקומן קודם ב"ש(?) והיה העולם להורות באצבע לעל אדם כי אי אפשר להאמין בענין בריאת העולם בלא קדימת ענין קרבנות שמורים עבודה זרה כמו שנתבאר בדברי הספר והנה ראיתי לפרש ברכת ברוך שאמר על מה כוונו חכמים ז"ל בתקון השבח הגדול הזה. באופן אשר תקנוהו ובהכפל הברכות אשר בתוכו, וראיתי להשלים בו דברי הספר הזה כדי להודות ולהלל להשם בכל מיני שבח המוזכרים בברכה הנזכרת בשירי דוד הנמשכים אחר ברכת ברוך שאמר, ולהורות כי סוף שבח מה שבכח האדם לשבח, הוא תחלת שבחו של הקדוש ברוך הוא, ומי ימלל גבורות השם ישמיע כל תהלתו על כן לו דומיה תהלה, אמרו ברוך שאמר והיה העולם וכו', הנה אחר שספרו ענין קרבנות המורים על בריאת העולם ושנתיסדרה אמונה זו בלב האדם, מתחילין מיד ברוך שאמר והיה העולם, והוא מאמר סתום לא נזכר שם המשובח, וכן בכל השבחים הנזכרות בו עד ברוך אתה השם, וכו', להורות לנו כי אי אפשר להשיג אמיתת מציאת השם יתעלה רק מצד פעולותיו ומעשיו הנפלאים אשר נגלו על ידי יציאת מצרים, ולזה אמר פרעה מי השם אשר אשמע בקולו, ומשה אמר בתחלת שליחותו, מה שמו מה אומר אליהם, גם האבות לא נודע להם שנאמר ושמי השם לא נודעתי להם, על כן מסדרי התפלות קבעו בראש השבחות ענין השגת הא-ל יתעלה כדי שידע האדם למי משבח, ויכוין אליו וישים אליו לבו, והתחילו בבריאת עולם לומר שיכוין לברך מי שאמר והיה העולם, אף כי אז עדיין לא נגלה שמו בעולם להזכירו בשם העצם, כי לא נודע עד יציאת מצרים, אשר עליו אמר אחר כן ברוך הוא ברוך שמו כמו שיתבאר. אמנם, בתחלה אמר סתם ברוך שאמר והיה העולם, ואליו נאמר ברוך עם כל השבחים הנמשכים אחריו, וכמו שבתחלת התורה אמר בראשית ברא אלקים כי אין לדעת שום אלקות רק מצד ברואיו כן אמר כאן סתם ברוך שאמר והיה העולם, ואמרו ז"ל בתחלה עלה במחשבה לברוא העולם במדת הדין ראה שאין העולם מתקיים שתף עמו מדת הרחמים, וכדרך כל פועל שבתחלה מצייר במחשבתו בפעולה שרוצה לעשות, ואחר כך עושה אותה, כן סדר ענין הברכות בענין בריאת העולם, ואמר ברוך שאמר והיה העולם כמו בכל ענין מעשה בראשית ויאמר אלקים וגו', והוא מחשבה ורצונו של הקדוש ברוך הוא שהוא פעולתו מצורף לזה כי כבר נתבאר בדברי המאמר שלא היה שנוי רצון בעת הבריאה חלילה רק כי ברצונו הקדום של הקדוש ברוך הוא היה לברוא העולם בעת שנברא, וזה הוא כדמות המחשבה שקודמת למעשה והוא ענין ברוך שאמר והיה העולם, ובהיות שלא נחשוב שהיה בזה שנוי רצון אמר ברוך הוא רוצה לומר ברוך הוא מכל מקום שמזכיר שבח אחד מצד מעשיו שיש לחשוב בו שום שנוי בחק השם יתעלה. אמר אחריו שבח אחר מצד עצמו להורות על סלוק השנויים בחקו יתעלה וכמו שתראה בפירוש הנמשך, ואמר אחר כך ברוך עושה בראשית, נראה כי ההיולי הראשון אשר ממנו נתהוה כל דבר נקרא בראשית וזהו בראשית ברא אלקים כי השם יתעלה ברא ההיולי הראשון אשר ממנו נתהוה כל הוה, ולהיות כי הנקודה ראשית כל נמצא כי מן הנקודה יתהוה הקו, ומן הקו השטח, ומן השטח הגשם, נראה כי ההיולי הראשון הוא הנקודה שהיא ראשית כל הדברים וזה הוא עושה מעשה בראשית, והוא כדמות החיר"ק שתחת שי"ן [[עמ' קמב' יפה]] של בראשית ולכן מושכים בנגינת הנקודה ההיא. ואמר ברוך אומר ועושה, הוא עשיית הבריאה בעשרה מאמרות שבהן נברא העולם מן היולי הראשון. ואמר ברוך גוזר ומקיים, הוא מה שנאמר במעשה בראשית ויהי כן בכל הדברים, כי אף לאחר הבריאה הוצרך הקדוש ברוך הוא לתת לה כן ההתמדה והקיום ושלא יופסדו המינים בתחתונים והאישים בעליונים, כי גזר שיהיה כן כל ימות העולם, וזה הוא גוזר ומקיים כי גזר על כל אחד ונתן לו טבעו קיים לעולמים. ואמר ברוך מרחם על הארץ, הוא ענין יקוו המים ותראה היבשה כי לא נשתנה הטבע בשום דבר רק בענין הארץ שטבע המים לכסותם כמו שהוא ידוע בסדור היסודות זה על זה ארמ"ע אך ברצון השם יתעלה נקוו המים למקום אחד ונראתה היבשה, וזה הוא לסבת רחמנותו של הקדוש ברוך הוא על הארץ כי לתהו בראה לשבת יצרה. ואמר ברוך מרחם על הבריות להגיד כי מבריית עולם ואילך היה הדבר בדרך הנזכר עד ימות המבול שחזרו המים לטבען לכסות את הארץ בסבת עונות הברואים וכמעט כלו כל הברואים לולא רחמי השם יתעלה על ברואיו אשר על ידי זה צוה בבנין התבה ונאמר ויזכור אלקים את נח ואת כל אשר אתו בתבה. ואמר ברוך משלם שכר טוב ליראיו, במה שנמשך הענין דור אחר דור עד זמן האבות ששלם להם שכר טוב וכמו שאמר לאברהם שכרך הרבה מאד, וגדל שמם ואת זרעם בארץ, ואף כי לא נתן להם שכרם משלם כפי טוב מעשיהם, מכל מקום עדיין ישלם להם בעולם הזה לתחיית המתים או לעולם הבא והז הוא אמרו ברוך חי לעד וקיים לנצח ועדיין ישלם להם מה שלא שלם להם. ובהיות כי ספר השתנות הנהגת השם לעולמו במז שבתחלה גזר שתראה היבשה ואחר כך הביא המבול וכן בענין האבות שאמרו אלקים פודה ומציל להורות שהשגחה הפרטית דבוקה בפרטים וזה מביא לידי שנוי בחקו יתעלה יותר ממה שאמר מרחם על הבריות כי אז היתה ההשגחה מיניית(?), על כן אמר מיד ברוך חי לעד וקיים לנצח, כי לא נשתנה בענין הנהגתו כי לא מחשבותינו מחשבותיו. ואמר ברוך פודה ומציל, הוא ענין יציאת מצרים שנמשך מענין משלם שכר טוב ליראיו, ומחי לעד וקיים לנצח, כי שלם שכר טוב לזרע האבות שפדאם והצילם מן הגלות, ולמה שיש לחשוב גם כן בזה קצת חסרון שהרי אמר ידוע תדע כי גר יהיה זרעך, ואחר כך אמר וגם את הגוי דן אנכי, ונאמר וחזקתי את לב פרעה ואחר כך הענישו כדי לסלק העול מן השם יתעלה. ואמר ברוך שמו, כי אין חסרון בהקדוש ברוך הוא על ידי הנהגה זו וברוך שמו הוא עצמותו כמו שכתב הרב המורה חלק א' פרק נ"ד, ובהיות כי על ידי יציאת מצרים נגלה שם הקדוש ברוך הוא בעולם, אמר מיד אחר זה ברוך אתה וכו' לומר זה דודי וזה רעי שאני מכוין אליו בשבחי, והוא מלך המנהיג כל העולם. ואמר הא-ל אב הרחמן, רוצה לומר כי אף שהוא מלך העולם אינו מתנהג עם בריאותיו כמלך במדינתו אשר ימרה פיו אחת דתו להמית, אלא רב חסד מטה כלפי חסד, ומתנהג עם [[עמ' קמב:' יפה]] בריותיו כאב הרחמן המתנהג עם בנו להעביר על חטאיו וזה הוא מצד שהוא א-ל ואדם קרוץ מחומר אי אפשר לו להיות צדיק בארץ אשר יעשה טוב ולא יחטא, על כן הוצרך הקדוש ברוך הוא להטות כלפי חסד כדי שיתקיים העולם, ולוא זה היה אובד לשעתו, ומסיים ענין השבח וההלול הראוי לשבח הא-ל על פעולותיו עד סוף הברכה שחוזר לחתום מעין הברכות כדרך כל הברכות. ואמר יחיד חי העולמים, כי הוא יחיד ונותן חיים לכל העולם, ואם יצוייר בטולו חלילה היה כל העולם נפסד לשעתו, ובזה הוא מהולל ומשובח עדי עד, כי אי אפשר להיות זמן נמצא מבלעדיו, ולכן אם אין יכולין להללו ולשבחו כפי ערכו אנו מספרים כפי תהלתו עד סוף כל הדורות, וזהו אמרו ברוך מהולל בתשבחות כלם. ברוך השם לעולם אמן ואמן. סליק.

[[פה יש קטע מפירוש אשי ישראל והוא קל לחשוב שהוא חלק מדברי המחבר, והוא כולל שירה קטלה עם אותיות שם מחבר הפירוש בולטות]] 

^ מכתב המחבר
אמר המחבר
~ שירה א – הנה כי כן יבורך גבר
הנה כי כן יבורך גבר&nbsp;&nbsp;&nbsp;&nbsp;&nbsp;&nbsp;המתפלל על מה שעבר
ברוך שעזרני להשלים הספר&nbsp;&nbsp;&nbsp;&nbsp;&nbsp;&nbsp;וזה תכלית עפר ואפר
לגנוז אוצרות למעלה&nbsp;&nbsp;&nbsp;&nbsp;&nbsp;&nbsp;ולהשיב האבידה אל בעלה
היא הנשמה הטהורה&nbsp;&nbsp;&nbsp;&nbsp;&nbsp;&nbsp;בעשותו מלאכת השם כחמה ברה
היא מוצאת בתכלית היופי&nbsp;&nbsp;&nbsp;&nbsp;&nbsp;&nbsp;ולא נמצא בה שמץ ודופי
ונגמר בכסליו החודש&nbsp;&nbsp;&nbsp;&nbsp;&nbsp;&nbsp;בשנת ש"ל נעלך כי אדמ' קודש
בזמן שהכהנים נצחו&nbsp;&nbsp;&nbsp;&nbsp;&nbsp;&nbsp;ופיהם להלל ולהודות פצחו
נדפס על ידי הקצין הכהן הנרשם&nbsp;&nbsp;&nbsp;&nbsp;&nbsp;&nbsp;היקר במ"ר מרדכי בן גרשם
בצרוף בניו הכהנים ההוגים באמרת האל&nbsp;&nbsp;&nbsp;&nbsp;&nbsp;&nbsp;כמ'(?) פסח וה"רר(?) בצלאל
ואחריהם הצעיר גרשם ישראל&nbsp;&nbsp;&nbsp;&nbsp;&nbsp;&nbsp;ושלמה והקטן לאלף יחי שמואל
ובזכות זה השם יבנה היכל ואריאל&nbsp;&nbsp;&nbsp;&nbsp;&nbsp;&nbsp;ובא לציון גואל
ויוציאנו מתחת יד בעל לצון&nbsp;&nbsp;&nbsp;&nbsp;&nbsp;&nbsp;ונס יגון ואנחה ופלצון
אמן וכן יהי רצון
~ שירה א – מבורך שם הא-ל
<b>מ</b>בורך שם הא-ל&nbsp;&nbsp;&nbsp;&nbsp;&nbsp;&nbsp;ברוב חסדו פועל&nbsp;&nbsp;&nbsp;&nbsp;&nbsp;&nbsp;גבורות עם שואל&nbsp;&nbsp;&nbsp;&nbsp;&nbsp;&nbsp;ומתפלל אליו.

<b>ש</b>מו מסתפק לו&nbsp;&nbsp;&nbsp;&nbsp;&nbsp;&nbsp;ואין לערוך גדלו&nbsp;&nbsp;&nbsp;&nbsp;&nbsp;&nbsp;ועם דומיה לו&nbsp;&nbsp;&nbsp;&nbsp;&nbsp;&nbsp;תהלה ממיחליו.

<b>ה</b>יוכל בן אשה&nbsp;&nbsp;&nbsp;&nbsp;&nbsp;&nbsp;וגלגל מתנשא&nbsp;&nbsp;&nbsp;&nbsp;&nbsp;&nbsp;ושכל המנושא&nbsp;&nbsp;&nbsp;&nbsp;&nbsp;&nbsp;לספר את חיליו.

<b>ב</b>רוב גדלו עניו&nbsp;&nbsp;&nbsp;&nbsp;&nbsp;&nbsp;ושומר קניניו&nbsp;&nbsp;&nbsp;&nbsp;&nbsp;&nbsp;ורואה על בניו&nbsp;&nbsp;&nbsp;&nbsp;&nbsp;&nbsp;אשר בוטחים עליו.

<b>ר</b>מיה לא מביט&nbsp;&nbsp;&nbsp;&nbsp;&nbsp;&nbsp;ואל שפל יביט&nbsp;&nbsp;&nbsp;&nbsp;&nbsp;&nbsp;ופרצידא מנביט&nbsp;&nbsp;&nbsp;&nbsp;&nbsp;&nbsp;להראות מפעליו.

<b>י</b>שפר לו מלכי&nbsp;&nbsp;&nbsp;&nbsp;&nbsp;&nbsp;וישמור את דרכי&nbsp;&nbsp;&nbsp;&nbsp;&nbsp;&nbsp;ולכי עם חכי&nbsp;&nbsp;&nbsp;&nbsp;&nbsp;&nbsp;להגיד הלוליו.

<b>ש</b>בח גדול אומר&nbsp;&nbsp;&nbsp;&nbsp;&nbsp;&nbsp;ואודה על זמר&nbsp;&nbsp;&nbsp;&nbsp;&nbsp;&nbsp;לא-ל עלי גומר&nbsp;&nbsp;&nbsp;&nbsp;&nbsp;&nbsp;לספר מלוליו.

<b>ר</b>אה נא זה ספר&nbsp;&nbsp;&nbsp;&nbsp;&nbsp;&nbsp;בקרבן המכפר&nbsp;&nbsp;&nbsp;&nbsp;&nbsp;&nbsp;מעול, אדם, הפר&nbsp;&nbsp;&nbsp;&nbsp;&nbsp;&nbsp;ברית עם גלוליו.

<b>א</b>לקים עזרני&nbsp;&nbsp;&nbsp;&nbsp;&nbsp;&nbsp;ברחמיו עוררני&nbsp;&nbsp;&nbsp;&nbsp;&nbsp;&nbsp;לחבר זכני&nbsp;&nbsp;&nbsp;&nbsp;&nbsp;&nbsp;להשיג מזבוליו.

<b>ל</b>למד תורת דם&nbsp;&nbsp;&nbsp;&nbsp;&nbsp;&nbsp;וקרבן האדם&nbsp;&nbsp;&nbsp;&nbsp;&nbsp;&nbsp;מלבין האודם&nbsp;&nbsp;&nbsp;&nbsp;&nbsp;&nbsp;במקדש עם כליו.

<b>ש</b>מח בחור בזה&nbsp;&nbsp;&nbsp;&nbsp;&nbsp;&nbsp;כמה אתה תחזה&nbsp;&nbsp;&nbsp;&nbsp;&nbsp;&nbsp;עבודת בן מזה&nbsp;&nbsp;&nbsp;&nbsp;&nbsp;&nbsp;לרוכב גלגליו.

<b>ל</b>מוד תורת השם&nbsp;&nbsp;&nbsp;&nbsp;&nbsp;&nbsp;ותשכיל הנשם&nbsp;&nbsp;&nbsp;&nbsp;&nbsp;&nbsp;ויקום הגשם&nbsp;&nbsp;&nbsp;&nbsp;&nbsp;&nbsp;בגבוליו.

<b>י</b>ברך כל נברא&nbsp;&nbsp;&nbsp;&nbsp;&nbsp;&nbsp;לנותן התורה&nbsp;&nbsp;&nbsp;&nbsp;&nbsp;&nbsp;ובה יראה אורה&nbsp;&nbsp;&nbsp;&nbsp;&nbsp;&nbsp;כאחד משכליו.

<b>ט</b>הור העינים&nbsp;&nbsp;&nbsp;&nbsp;&nbsp;&nbsp;יקבל אפרים&nbsp;&nbsp;&nbsp;&nbsp;&nbsp;&nbsp;וירים קרנים&nbsp;&nbsp;&nbsp;&nbsp;&nbsp;&nbsp;לדוד עם מושליו.

<b>י</b>חזקני תמיד&nbsp;&nbsp;&nbsp;&nbsp;&nbsp;&nbsp;ואויבינו ישמיד&nbsp;&nbsp;&nbsp;&nbsp;&nbsp;&nbsp;ולעד לא נמעיד&nbsp;&nbsp;&nbsp;&nbsp;&nbsp;&nbsp;ונשיר שיר עליו.

~ שירה ב - סוד המקדש
&nbsp;&nbsp;&nbsp;&nbsp;&nbsp;&nbsp;עוד לדבר&nbsp;&nbsp;&nbsp;&nbsp;&nbsp;&nbsp;שיר לחבר
סוד המקדש&nbsp;&nbsp;&nbsp;&nbsp;&nbsp;&nbsp;פה נתחדש&nbsp;&nbsp;&nbsp;&nbsp;&nbsp;&nbsp;בנין קדוש&nbsp;&nbsp;&nbsp;&nbsp;&nbsp;&nbsp;מקום נורא
בית עולמים&nbsp;&nbsp;&nbsp;&nbsp;&nbsp;&nbsp;בו נעלמים&nbsp;&nbsp;&nbsp;&nbsp;&nbsp;&nbsp;גנזי רמים&nbsp;&nbsp;&nbsp;&nbsp;&nbsp;&nbsp;סתרי תורה
גם התמונה&nbsp;&nbsp;&nbsp;&nbsp;&nbsp;&nbsp;העליונה&nbsp;&nbsp;&nbsp;&nbsp;&nbsp;&nbsp;אף השכינה&nbsp;&nbsp;&nbsp;&nbsp;&nbsp;&nbsp;עליו שורה
יחיש הא-ל&nbsp;&nbsp;&nbsp;&nbsp;&nbsp;&nbsp;ביאת גואל&nbsp;&nbsp;&nbsp;&nbsp;&nbsp;&nbsp;על ישראל&nbsp;&nbsp;&nbsp;&nbsp;&nbsp;&nbsp;יאיר אורה
יבנה מקדש&nbsp;&nbsp;&nbsp;&nbsp;&nbsp;&nbsp;גם יתחדש&nbsp;&nbsp;&nbsp;&nbsp;&nbsp;&nbsp;מזבח קדוש&nbsp;&nbsp;&nbsp;&nbsp;&nbsp;&nbsp;מקום נורא.

~ שירה ג -אדם תראה
ויהי בהיותי&nbsp;&nbsp;&nbsp;&nbsp;&nbsp;&nbsp;בבית הרב ראיתי
אליו יובא כל דבר קשה&nbsp;&nbsp;&nbsp;&nbsp;&nbsp;&nbsp;הוא הנשר הגדול מהר"ר משה
תורת העולה שחבר,&nbsp;&nbsp;&nbsp;&nbsp;&nbsp;&nbsp;דברים נעימים בו דבר,

ובחודש שבו הוקם המשכן אותו גמר,&nbsp;&nbsp;&nbsp;&nbsp;&nbsp;&nbsp;אז אמרתי עליו השירה והזמר,

שנת שכ"ד ליצירה,&nbsp;&nbsp;&nbsp;&nbsp;&nbsp;&nbsp; פה ק"ק קראקא הבירה.

אדם תראה&nbsp;&nbsp;&nbsp;&nbsp;&nbsp;&nbsp;גם תשתאה&nbsp;&nbsp;&nbsp;&nbsp;&nbsp;&nbsp;אל המראה&nbsp;&nbsp;&nbsp;&nbsp;&nbsp;&nbsp;הנבחרת
זה הספר&nbsp;&nbsp;&nbsp;&nbsp;&nbsp;&nbsp;אמרי שפר&nbsp;&nbsp;&nbsp;&nbsp;&nbsp;&nbsp;חטאת אפר&nbsp;&nbsp;&nbsp;&nbsp;&nbsp;&nbsp;המטהרת
בנה מקדש&nbsp;&nbsp;&nbsp;&nbsp;&nbsp;&nbsp;בנין חדש&nbsp;&nbsp;&nbsp;&nbsp;&nbsp;&nbsp;גם הוא קודש&nbsp;&nbsp;&nbsp;&nbsp;&nbsp;&nbsp;עם תפארת
כל מדותיו&nbsp;&nbsp;&nbsp;&nbsp;&nbsp;&nbsp;ומעלותיו&nbsp;&nbsp;&nbsp;&nbsp;&nbsp;&nbsp;עם קומותיו&nbsp;&nbsp;&nbsp;&nbsp;&nbsp;&nbsp;איך נגמרת
על כל שער&nbsp;&nbsp;&nbsp;&nbsp;&nbsp;&nbsp;טעם באר&nbsp;&nbsp;&nbsp;&nbsp;&nbsp;&nbsp;כל השיעור&nbsp;&nbsp;&nbsp;&nbsp;&nbsp;&nbsp;המשוערת
המזבח&nbsp;&nbsp;&nbsp;&nbsp;&nbsp;&nbsp;עם הזבח&nbsp;&nbsp;&nbsp;&nbsp;&nbsp;&nbsp;גם נחוח&nbsp;&nbsp;&nbsp;&nbsp;&nbsp;&nbsp;איך נקשרת
נותן טעם&nbsp;&nbsp;&nbsp;&nbsp;&nbsp;&nbsp;אמרי נועם&nbsp;&nbsp;&nbsp;&nbsp;&nbsp;&nbsp;זבח העם&nbsp;&nbsp;&nbsp;&nbsp;&nbsp;&nbsp;המכפרת
קרבן אדם&nbsp;&nbsp;&nbsp;&nbsp;&nbsp;&nbsp;איך נקדם&nbsp;&nbsp;&nbsp;&nbsp;&nbsp;&nbsp;חטאת אודם&nbsp;&nbsp;&nbsp;&nbsp;&nbsp;&nbsp;משפרת
צדיק נח&nbsp;&nbsp;&nbsp;&nbsp;&nbsp;&nbsp;העלה ריח&nbsp;&nbsp;&nbsp;&nbsp;&nbsp;&nbsp;הניחוח&nbsp;&nbsp;&nbsp;&nbsp;&nbsp;&nbsp;למזכרת
קרבן אבות&nbsp;&nbsp;&nbsp;&nbsp;&nbsp;&nbsp;איך נקרבת&nbsp;&nbsp;&nbsp;&nbsp;&nbsp;&nbsp;שזכות אבות&nbsp;&nbsp;&nbsp;&nbsp;&nbsp;&nbsp;בם נקשרת
על מה באה&nbsp;&nbsp;&nbsp;&nbsp;&nbsp;&nbsp;קרבן שעה&nbsp;&nbsp;&nbsp;&nbsp;&nbsp;&nbsp;בו הנבואה&nbsp;&nbsp;&nbsp;&nbsp;&nbsp;&nbsp;היא דוברת
גם שם מליו&nbsp;&nbsp;&nbsp;&nbsp;&nbsp;&nbsp;הזיל טליו&nbsp;&nbsp;&nbsp;&nbsp;&nbsp;&nbsp;בארון עליו&nbsp;&nbsp;&nbsp;&nbsp;&nbsp;&nbsp;הכפורת
שלחן כליו&nbsp;&nbsp;&nbsp;&nbsp;&nbsp;&nbsp;מה שעליו&nbsp;&nbsp;&nbsp;&nbsp;&nbsp;&nbsp;רומז אליו&nbsp;&nbsp;&nbsp;&nbsp;&nbsp;&nbsp;המסגרת
על המנורה&nbsp;&nbsp;&nbsp;&nbsp;&nbsp;&nbsp;איך מאירה&nbsp;&nbsp;&nbsp;&nbsp;&nbsp;&nbsp;סתרי תורה&nbsp;&nbsp;&nbsp;&nbsp;&nbsp;&nbsp;היא נגררת
שם התעודה&nbsp;&nbsp;&nbsp;&nbsp;&nbsp;&nbsp;איך ביהודה&nbsp;&nbsp;&nbsp;&nbsp;&nbsp;&nbsp;כל העבודה&nbsp;&nbsp;&nbsp;&nbsp;&nbsp;&nbsp;היא נבחרת
מהגמרא&nbsp;&nbsp;&nbsp;&nbsp;&nbsp;&nbsp;גם הסברא&nbsp;&nbsp;&nbsp;&nbsp;&nbsp;&nbsp;משנה ברה&nbsp;&nbsp;&nbsp;&nbsp;&nbsp;&nbsp;עם מסורת
יופי מעלה&nbsp;&nbsp;&nbsp;&nbsp;&nbsp;&nbsp;עם קבלה&nbsp;&nbsp;&nbsp;&nbsp;&nbsp;&nbsp;על כל מלה&nbsp;&nbsp;&nbsp;&nbsp;&nbsp;&nbsp;היא נכתרת
פילוסופיא&nbsp;&nbsp;&nbsp;&nbsp;&nbsp;&nbsp;עם הוד יופיה&nbsp;&nbsp;&nbsp;&nbsp;&nbsp;&nbsp;תמצא נויה&nbsp;&nbsp;&nbsp;&nbsp;&nbsp;&nbsp;במחתרת
אותו גדל&nbsp;&nbsp;&nbsp;&nbsp;&nbsp;&nbsp;רב הגדול&nbsp;&nbsp;&nbsp;&nbsp;&nbsp;&nbsp;בנה מגדול&nbsp;&nbsp;&nbsp;&nbsp;&nbsp;&nbsp;עם כותרת
משה הוא שמו&nbsp;&nbsp;&nbsp;&nbsp;&nbsp;&nbsp;גם אל עמו&nbsp;&nbsp;&nbsp;&nbsp;&nbsp;&nbsp;שם טוב טעמו&nbsp;&nbsp;&nbsp;&nbsp;&nbsp;&nbsp;עם אגרת
יפה פירש&nbsp;&nbsp;&nbsp;&nbsp;&nbsp;&nbsp;נאה דורש&nbsp;&nbsp;&nbsp;&nbsp;&nbsp;&nbsp;בוצר חורש&nbsp;&nbsp;&nbsp;&nbsp;&nbsp;&nbsp;במזמרת
ספר הזה&nbsp;&nbsp;&nbsp;&nbsp;&nbsp;&nbsp;כל החזה&nbsp;&nbsp;&nbsp;&nbsp;&nbsp;&nbsp;של פי חוזה&nbsp;&nbsp;&nbsp;&nbsp;&nbsp;&nbsp;היא אומרת
מי ידמה לו&nbsp;&nbsp;&nbsp;&nbsp;&nbsp;&nbsp;תמים פעלו&nbsp;&nbsp;&nbsp;&nbsp;&nbsp;&nbsp;גם הלולו&nbsp;&nbsp;&nbsp;&nbsp;&nbsp;&nbsp;אין נספרת
נותן רוח&nbsp;&nbsp;&nbsp;&nbsp;&nbsp;&nbsp;הוא פותח&nbsp;&nbsp;&nbsp;&nbsp;&nbsp;&nbsp;במפתח&nbsp;&nbsp;&nbsp;&nbsp;&nbsp;&nbsp;בסוגרת
עיון נמרץ&nbsp;&nbsp;&nbsp;&nbsp;&nbsp;&nbsp;שכל הפריץ&nbsp;&nbsp;&nbsp;&nbsp;&nbsp;&nbsp;כנהר רץ&nbsp;&nbsp;&nbsp;&nbsp;&nbsp;&nbsp;אל כנרת
חפצו כליו&nbsp;&nbsp;&nbsp;&nbsp;&nbsp;&nbsp;תראו מליו&nbsp;&nbsp;&nbsp;&nbsp;&nbsp;&nbsp;כי כל שואליו&nbsp;&nbsp;&nbsp;&nbsp;&nbsp;&nbsp;מתעוררת
שם א-ל עולם&nbsp;&nbsp;&nbsp;&nbsp;&nbsp;&nbsp;מכל נעלם&nbsp;&nbsp;&nbsp;&nbsp;&nbsp;&nbsp;תכן עולם&nbsp;&nbsp;&nbsp;&nbsp;&nbsp;&nbsp;עם הזרת(?)
שם מלולו&nbsp;&nbsp;&nbsp;&nbsp;&nbsp;&nbsp;ומהללו&nbsp;&nbsp;&nbsp;&nbsp;&nbsp;&nbsp;בגלגלו&nbsp;&nbsp;&nbsp;&nbsp;&nbsp;&nbsp;החוזרת
יעלה רצון&nbsp;&nbsp;&nbsp;&nbsp;&nbsp;&nbsp;שבחוצן&nbsp;&nbsp;&nbsp;&nbsp;&nbsp;&nbsp;יקבוץ הצאן&nbsp;&nbsp;&nbsp;&nbsp;&nbsp;&nbsp;הנפזרת
ישלח גואל&nbsp;&nbsp;&nbsp;&nbsp;&nbsp;&nbsp;יעשה הא-ל&nbsp;&nbsp;&nbsp;&nbsp;&nbsp;&nbsp;יבנה בית א-ל&nbsp;&nbsp;&nbsp;&nbsp;&nbsp;&nbsp;הנזכרת
קרית חנה&nbsp;&nbsp;&nbsp;&nbsp;&nbsp;&nbsp;יבנה נא&nbsp;&nbsp;&nbsp;&nbsp;&nbsp;&nbsp;שוב אל יושנה&nbsp;&nbsp;&nbsp;&nbsp;&nbsp;&nbsp;העטרת
מפז יסלה&nbsp;&nbsp;&nbsp;&nbsp;&nbsp;&nbsp;שיר הוסלה&nbsp;&nbsp;&nbsp;&nbsp;&nbsp;&nbsp;חדש שטלה&nbsp;&nbsp;&nbsp;&nbsp;&nbsp;&nbsp;במחברת
שיר השירים&nbsp;&nbsp;&nbsp;&nbsp;&nbsp;&nbsp;אל חברים&nbsp;&nbsp;&nbsp;&nbsp;&nbsp;&nbsp;הנהדרים&nbsp;&nbsp;&nbsp;&nbsp;&nbsp;&nbsp;הוא למשמרת
מאנוש נקרא&nbsp;&nbsp;&nbsp;&nbsp;&nbsp;&nbsp;אל א-ל נורא&nbsp;&nbsp;&nbsp;&nbsp;&nbsp;&nbsp;אומר שירה&nbsp;&nbsp;&nbsp;&nbsp;&nbsp;&nbsp;של תפארת.


~ שירת חתימה – המדפיס מהדורת פראג

החובר חבר&nbsp;&nbsp;&nbsp;&nbsp;&nbsp;&nbsp;אותיות הוה עתיד ועבר
ולמצא החפץ ולדבר דבר&nbsp;&nbsp;&nbsp;&nbsp;&nbsp;&nbsp;ופדויי לציון ישובן
כה עתירת שמואל בר ראובן&nbsp;&nbsp;&nbsp;&nbsp;&nbsp;&nbsp;זצ"ל המדפיס הנקרא
&nbsp;&nbsp;&nbsp;&nbsp;&nbsp;&nbsp;שמואל זעצער&nbsp;&nbsp;&nbsp;&nbsp;&nbsp;&nbsp;איש אשכנזי
&nbsp;&nbsp;&nbsp;&nbsp;&nbsp;&nbsp;מק"ק&nbsp;&nbsp;&nbsp;&nbsp;&nbsp;&nbsp;ורנקבורט
&nbsp;&nbsp;&nbsp;&nbsp;&nbsp;&nbsp;דמאיין